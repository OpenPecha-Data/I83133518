༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG14532
n/a
ImageGroup:
ISBN:
11KG15680
9787542113658
Title:
ཕའེ་གུན་ནས་མི་ཚེ་གླེང་བ།
pha'e gun nas mi tshe gleng ba/
Author:
Descriptor:
Original Publication:
Place:
n/a
bsam blo pa'i rig mdzod/;[not available]
lan krulu/
kan su'u mi rigs dpe skrun khang/
2010
Publisher:
Date:
Volume:
I
Total Volumes:
TBRC Pages:
Introductory Pages:
Text Pages:
Scanning Information:
llc
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 10/2013



་་
བ
-
--
:ང་
5:
#'
'.
•བསབ་
Class No: ་ ་བསམ་བ་པོའི་རིག་མཛད་
Acc. No. P:
LTWA (Manuscript)
གཙོ་སྒྲིག་པ།བདུད་ལྷ་རྒྱལ། །
DHARAMSALA. H.P.
བོད་ཀྱི་དཔེ་མཛོད་ཁང་།
:
:::
::
བག་
::::
::
::::
:::
-.
：:
-
：
'， ''
''
་་་་་
༄༅།།ཕའེ་གུན་ནས་མི་ཚེ་གླེང་བ།
ལ་
(དབྱིན་ཇི)ཕའེ་གུན་གྱིས་བརྩམས།བདུད་ལྷ་རྒྱལ་གྱིས་བསྒྱུར།
::.：：
:
：
༣༠E
:
，
་
:
:： ,
་་
:::-
:-
༼ ཀན་སུའུ་མི་རིགས་དཔེ་སྐྲུན་ཁང་།
.
::：



图书在版编目(CIP)数据
培根论人生:藏文/ (英)培根(Bacon, F.)著;斗
拉加译,-兰州:甘肃民族出版社,2009.4(2011.9重印)
ISBN 978-7-5421-1365-8
-
-
-
I. 培… II. 0培…2斗… III. 培根,F(1561~1626)-
人生哲学-哲学思想一藏语 IV.B561.21.
中国版本图书馆CIP数据核字(2009) 第048652号
书名:培根论人生
作 者:培根(Bacon, F.)著;斗拉加译
责任编辑:周甲克
封面设计:徐晋林
出 版:甘肃民民族出版社(730030 兰州市读者大道 568号)
行:甘肃民族出版社发行部(730030 兰州市读者大道 568号)
刷:甘肃新华印刷厂
本:880 毫米x1230毫米 1/32 印张:4.75 插页:2
数:80千
次:2010年3月第1版 2011年9月第2次印刷
数:2 501~4500 册
号:ISBN 978-7-5421-1365-8
价:13.00 元(民文)
出发印开字版印书定
1.
甘肃民族出版社图书若有破损、缺页或无文字现象,可直接与本社联系调换。
邮编:730030 地址:兰州市读者大道 568号网址:http://www.gansumz.com
投稿邮箱:liuxintian@yahoo.com.cn
发行部:葛慧 联系电话:0931-8773271(传真)E-mail:gsmagehui3271@tom.com
| 版权所有翻印必究



..……….…......
•......•15
•..
.
..
.
..
..
.
..
..
.
...
..................19
...
...
.
..
.
..
..
•..................24
བ...........…...27
དཀར་ཆག
རྒྱ་ཡིག་ལོ་ཙཱ་བའི་གཏམ།.……....
བདེན་ལུགས་གླེང་བ།
དགེ་བ་གླེང་བ།.....
མཛེས་པ་གླེང་བ།..........
ཤེས་འདོད་གླེང་བ།…....…......
སྒྱུར་བཀོད་གླེང་བ།...
བདེ་ཐང་གླེང་བ།.………….………….…….
ལྷན་གཤིས་གླེང་བ།.…......
གོམས་གཤིས་གླེང་བ།......
ལས་སྐལ་གླེང་བ།........
སྐལ་ངན་གླེང་བ།
གོ་སྐབས་གླེང་བ།..............
དཔའ་རྟུལ་གླེང་བ།.........
མགྱོགས་མྱུར་གླེང་བ།.....….…......
བསྔགས་བརྗོད་གླེང་བ།
བརྩེ་དུང་གླེང་བ།…........
...........31
............35
•........



，
ཁྱིམ་ཚང་གླེང་བ།............
མཛའ་བརྩེ་གླེང་བ།.…...….…...….....
གཞོན་པ་དང་རྒན་པ་གླེང་བ།...............
ཡུལ་སྐོར་གླེང་བ།........
སྒེར་སེམས་གླེང་བ།........
ཁོང་ཁྲོ་གླེང་བ།.....
སྤྱང་གྲུང་གླེང་བ།…......
དོགས་པ་གླེང་བ།
ཕྲག་དོག་གླེང་བ།.….......
གཡོ་ཁྲམ་གླེང་བ།...…..….
འཁོན་ལན་གླེང་བ།.....…..…..
•...............101
བ.......•106
•...........109
............112
124
• • • • • • •:132



རྒྱ་ཡིག་ལོ་ཙཱ་བའི་གཏམ།
ཧཱུྃ་ལན་ཞིས་སི - ཕའེ་གུན (1561=1626) ནི་ཤིག་སེ་ཕེར་དང་
དུས་མཉམ་གྱི་མི་ཡིན། མཚན་ཉིད་རིག་པའི་ལོ་རྒྱུས་དང་ཚན་རིག་
ལོ་རྒྱུས་སྟེང་དུས་རབས་ལ་དབྱེ་མཚམས་བཏོ ད་པའི་མི་སྣ་ཡིན་
ཞིང་། དབྱིན་ཇིའི་དུས་རབས་བཅུ་བདུན་པའི་མཆོག་ཏུ་གྱུར་བའི་
དངོས་གཙོ་རིང་ལུགས་པ་དང་། མིའི་རིགས་ཀྱི་བསམ་བློའི་ལོ་རྒྱུས་
སྟེང་གོ་ས་ཆེས་ཆེན་པོ་ཡོད་པ་ཞིག་ཡིན། མར་ཁེ་སིས་སྔོན “དབྱིན་
ཇིའི་དངོས་གཙོ་རིང་ལུགས་དང་དེང་རབས་ཚོད་ལྟའི་ཚན་རིག་
ཧྲིལ་བོའི་ངེས་དོན་གྱི་ཡབ་མེས” (《མར་ཁེ་སི་དང་ཨེན་ཁེ་སིའི་
གསུམ་འབུམ》 བམ་པོ་གཉིས་པ ཤོག་ངོས 16 པར）ཞེས་བསྔགས་
བརྗོད་མཛད་མྱོང་།
ཕའེ་གུན་ནི 1561 ལོའི་ཟླ 1 པོའི་ཚེས 22 ཉིན་ལུན་ཏོན་གྱི་སྐུ་དྲག་
ཅིག་གི་ཁྱིམ་དུ་སྐྱེས། ཁོའི་ཡབ་ཉིས་ཀུའུ་ལ . ཕའེ་གུན་ནི་རྒྱལ་མོ་
ཡུས་ལེ་ཧྲ་པའེ་ཡི་ཐམ་འཛིན་བློན་པོ་ཡིན། །
ཕའེ་གུན་ཆུང་དུས་ནས་ཤེས་རིག་ཁྱད་དུ་འཕགས་པ་ཞིག་ཡིན།



ལོ་བཅུ་གཉིས་སྟེང་ཇན་ཆའོ་སློབ་གྲྭ་ཆེན་མོ་ནས་སློབ་གཉེར་
གནང༌། ལོ་བཅོ་ལྔའི་སྟེང་དབྱིན་ཇིའི་ཕོ་ཉའི་ཞབས་འབྲང་བའི་
ཚུལ་དུ་ཧྥ་རན་སིར་སོང་ནས་བྱ་བ་གཉེར། ཕྱིར་ལོག་ནས་ཁྲིམས་
རྩོད་པ་དང་རྒྱལ་ཚོགས་ཀྱི་ཁོངས་མི་བྱས། 1596 ལོར་ཁོ་རང་རྒྱལ་
མོའི་དམིགས་བསལ་གྱི་ཁྲིམས་ལུགས་བློ་འདོན་པ་རུ་གདན་དྲངས།
1613 ལོར་ཞིབ་དཔྱོད་པ་གཙོ་བོའི་འགན་ཁུར། ཕའེ་གུན་མ་་་་་་་་
གཏོ གས་ལོ་རྒྱུས་སྟེང་མཚན་ཉིད་རིག་པ་བ་ཞིག་གིས་འདི་ལྟའི་
སྲིད་ཀྱི་གོ་གནས་འཁུར་བ་ཤིན་ཏུ་ཉུང་། འོན་ཀྱང་། ཁོའི་ཚེ་སྨད་དུ་
དུས་སྐབས་འདིར་ཕྱིར་དྲན་བྱེད་དུས་ཁོས་དབུགས་རིང་འབྱིན་
བཞིན་བཤད་རྒྱུར། སྐབས་དེར་རང་གིས “རང་ཉིད་ཀྱི་ནུས་པ་རང་
དང་མི་འཚམས་པའི་བྱ་བའི་འགན་ཁུར་སྟེང་ནོར་འཕྱུག་གིས་
བཏོན་སོང” ཟེར།
1621 ལོར། དཔོན་ཁག་བར་གྱི་གཡོ་སྒྱུ་དང་འབྲེལ་བས་ཕའེ་
གུན་ལ་རྒྱུ་ཟ་རྔན་ཟ་ཡི་ཉེས་མིང་ཐོགས། ཅུང་མ་འགོར་བར་ཆེས་
མཐོའི་ཁྲིམས་ཁང་གིས་ཉེས་ཡོད་ཀྱི་ཁྲིམས་ཐག་བཅད་ཅིང་། རྒྱལ་
བོའི་འཁོར་ནས་བསྐྲད་ལ་ནམ་ཡང་ཁོ་རང་མི་བཀོལ་རྒྱུ་བྱས། གྱོད་
དོན་འདིའི་ཐད་ཕའེ་གུན་ནས་རང་ལ་དངོས་གནས་རྔན་པ་བླངས་
པའི་ཉེས་པ་ཡོད་པར་ཁས་བླངས། འོན་ཀྱང་། འབུལ་སྐྱེས་བླངས་



པའི་སྟབས་ཀྱིས་ཁྲིམས་འགལ་བྱས་པར་ཁོས་ཁས་མི་ལེན། ཁོས་
རང་ཉིད་ནི “ལོ་ངོ་ལྔ་བཅུའི་ནང་གི་དབྱིན་ཇིའི་ཆེས་དྲང་བདེན་གྱི་
ཁྲིམས་དཔོན་ཞིག་ཡིན” པར་བསམ་ཡོད། དུས་མཚུངས་སུ། ཁོའི་
ཁྲིམས་ཐག་དེ་ནི “ལོ་ངོ་ཉིས་བརྒྱའི་རིང་གི་དབྱིན་ཇིའི་རྒྱལ་ཚོགས་
ཁྲོད་ཀྱི་ཆེས་དྲང་བདེན་གྱི་ཐག་ཆོད” ཅིག་ཡིན་པར་བསམ། ཕའེ་
གུན་གྱི་སྐད་ཆ་འདི་ལ་འཕྱ་དམོད་ཀྱི་དོན་སྙིང་ཡོད་དེ། ཁོས་འདི་
འདྲའི་འགལ་འདུའི་སྐད་ཀྱིས་དུས་སྐབས་དེའི་དབྱིན་ཇིའི་དཔོན་
ཁག་གི་ལྐོག་རྔན་ཤིན་ཏུ་དར་བའི་རུལ་སུངས་ཀྱི་ཆབ་སྲིད་རྣམ་པ་
ཤུགས་ནས་བསྟན་པ་རེད། དེའི་ཕྱིར་དབྱིན་ཇིའི་མཚན་ཉིད་རིག་
པ་བ་ལུའུ་སོའོ་ཡིས་ཕྱིས་སུ་ཕའེ་གུན་གྱི་གནས་ཚུལ་འདིར་དཔྱད་
བརྗོད་བྱ་དུས་གླེང་རྒྱུར། “ལོ་རབས་དེ་དག་གི་ནང་དུ། ཁྲིམས་
ལུགས་གླིང་གི་ཀུན་སྤྱོད་མྱག་མྱོག་ཏུ་གྱུར་ཡོད་པ་རེད། ཕལ་ཆེར་
ཁྲིམས་དཔོན་རེ་རེས་འབུལ་སྐྱེས་བླངས་ཡོད་ལ། ད་དུང་ཕྱོགས་
གཉིས་ཀའི་དེ་བླངས་ཡོད།” “ ཕའེ་གུན་ལ་ཉེས་པ་ཕོག་པ་ནི་མ་
གཞིར་ཕྱོགས་ཁག་བར་གྱི་ཀླན་ཀ་ཞིག་ཡིན་པ་ལས། ཁོ་ལ་བླ་ལྷག་
གི་ཉེས་པ་ཡོད་པས་མ་ཡིན།” ཟེར། （ （ནུབ་གླིང་མཚན་ཉིད་རིག་
པའི་ལོ་རྒྱུས》ལས) གྱོད་དོན་འདི་ཐག་བཅད་པའི་རྗེས་ནས། ཕའེ་
གུན་ཆབ་སྲིད་འཚོ་བ་དང་རིང་དུ་བཀྱེ་ནས་བློ་སེམས་རྩེ་གཅིག་



གིས་ཁོ་རང་རིག་གཞུང་ཞིབ་འཇུག་དང་རྩོམ་པའི་ལས་སུ་ཞུགས་
ཏེ། ཁོས་ཉེ་རབས་རིག་གནས་བསམ་བློའི་ལོ་རྒྱུས་སྟེང་ཤན་ཤུགས་
ཆེན་པོ་ཡོད་པའི་གསུང་རྩོམ་རབ་དང་རིམ་པ་ཞིག་བརྩམས། ཆེས་
གལ་ཆེ་བའི་བརྩམས་ཆོས་ནི《རླབས་ཆེན་གྱི་ཕྱི་དར》 --《ལག་ཆ་
སྨྲ་བ་གསར་བ》ཞེས་པ་དེ་ཡིན། (1620 ལོར) 1626 ལོར་འཁྱག་
རེངས་རུལ་འགོག་གི་ཚན་རིག་ཚོད་ལྟའི ( ཁ་བ་ངང་བ་ཞིག་གི་
ཁོ ག་ཏུ་འཇུག་པ》ཁྲོད་གྲང་བའི་སྟབས་ཀྱིས་ནད་ཞུགས་པས།
དགུང་ལོ 65 སྟེང་ཁོ་ཚེ་ལས་འདས།
《གླེང་བརྗོད་འབོལ་རྩོམ་གསུང་འབུམ》ནི 1597 ལོར་ཐོག་མར་
དཔར་དུ་བསྐྲུན། ཐོག་མར་རྩོམ་ཐུང་བཅུ་མ་གཏོགས་བསྡུས་མེད།
དཔེ་ཆ་དཔར་རྗེས་ས་ཁྱབ་རྡོ་ཁྱབ་ཏུ་གྱུར། དེ་བས་ཕའེ་གུན་ཡོད་
ཐོག་ནས་ཡང་དང་བསྐྱར་དུ་དཔར་དུ་བཏབ་ཅིང་། དཔར་ཐེངས་
རེར་འཕྲི་སྣོན་དང་བཟོ་བཅོས་བྱས། 1625 ལོ་སྟེ་ཕའེ་གུན་མ་
གཤེགས་སྔོན་གྱི་ལོའི་དཔར་ཐེངས་བཞི་བའི་དུས་སུ། དཔེ་ཆ་
ཡོངས་ཀྱི་རྩོམ་ལྔ་བཅུ་ང་བརྒྱད་དུ་སོན།
རྣམ་པ་ཐུང་ལ་རྩོམ་གཤིས་བདེ་ལྕག་འཁྱུག་པོའི་འབོལ་རྩོམ་
འདི་དག་གི་ཁྲོད། ཕའེ་གུན་གྱིས་བརྗོད་བྱ་ཤིན་ཏུ་ཡངས་པའི་མི་
ཚེའི་གནད་དོན་གླེང་ཡོད། ཁོས་ངོ་མཚར་ཅན་གྱི་ལེགས་བཤད་



གཏམ་གྱིས་ཕུན་ཚོགས་གཏིང་ཟབ་ཀྱི་འཚོ་བའི་ཆོས་ཉིད་ཞུན་
བརྡར་གཅིག་དྲིལ་བྱས་ཡོད། ཧེ་ཀུར་ནས་བསྟན་དོན། “ ཕའེ་གུན་
ལ་མྱོང་བ་ཕུན་ཚོགས་དང་། ཀུན་རྟོག་ཡངས་པོ། རྣམ་དཔྱོད་
ཤུགས་ཅན། ཤེས་རབ་རྣོན་པོ་ཡོད” ཅེས་དང་། “ཁོའི་རྩོམ་ལ་ཆེས་
ངོ་མཚར་ཞིང་ཆེས་གྲུང་བོའི་གླེང་བརྗོད་ཀྱིས་ཕྱུག་སྟེ་ཡོད” “དེ་
བས་ཁོའི་གསུང་དུས་རྒྱུན་མི་རྣམས་ཀྱིས་ལུང་དུ་འདྲེན་ནོ།། ” ཟེར།
(《མཚན་ཉིད་རིག་པའི་འཆད་ཁྲིད་བསྡུས་པ ཕའེ་གུན་གྱི་མཚན་
རིག་པ》 )
བགྲོ་གླེང་བྱས་པའི་བརྗོད་བྱ་ལ་བལྟས་ཚེ། ཕའེ་གུན་གྱི 《གླེང་
བརྗོད་འབོལ་རྩོམ་གསུམ་འབུམ》གྱི་ནང་དོན་ལ་འདི་འདྲའི་ཕྱོགས་
གསུམ་འདུ་སྟེ།
1) མི་དང་སྤྱི་ཚོགས་ཀྱི་འབྲེལ་བའི་སྐོར། །
2) མི་དང་རང་སྟེང་གི་འབྲེལ་བའི་སྐོར། (མི་གཤིས་དང་བློ་
3) མི་དང་ལྷ་དང་ཆོས་ལུགས་ཀྱི་འབྲེལ་བའི་སྐོར།
དེབ་ཆུབ་འདིའི་ནང་ནང་དོན་སྔ་མ་གཉིས་ལས་རྩོམ་ཉི་ཤུ་རྩ་དྲུག་
བདམས་ནས་ན་གཞོན་རྣམས་ལ་ཕུལ་ཡོད།
སྒྱུར་བོའི་ཆུ་ཚད་ཞན་ལ། ཕའེ་གུན་གྱི་གསུང་འདི་སྔར་ནས་



བསྒྱུར་དཀའ་བར་གྲགས་པས། རང་གིས་ནུས་ཁུལ་གྱིས་དོན་སྒྱུར་
བྱས་ཡོད། སྒྱུར་བ་བོས་ཚིག་དོན་རེ་རེ་ནས་ཐད་སྒྱུར་མ་བྱས་པས་
ནོར་འཆུག་མི་ཉུང་བ་ཡོད་སྲིད། དེ་ཉིད་བསམ་ན་ངོ་གནོང་བ་ཞིག་
རེད། མཁྱེན་དཔྱོད་ཡངས་པ་རྣམས་ཀྱིས་ཡོ་བསྲང་དག་བཅོས་
ཡོང་བ་དང་། ཀློག་པ་པོས་དགོངས་དག་གནང་བར་ཞུ། ད་དུང་
གསལ་བཤད་དགོས་པ་ཞིག་ལ། དཔེ་དེབ་འདིར་སྔོན་སྐུ་ཞབས་
བྲོས་ཐན་གྱི་འགྱུར་ཞིག་ཡོད། (1939 ལོར་བསྒྱུར་ལ 1950 ལོར་དཔར་
དུ་ཐོག་མར་བསྐྲུན 1957 ལོར་བཟོ་བཅོས་བྱས་ནས་བསྐྱར་དུ་དཔར
)དེང་གི་ཀློག་པ་པོ་རྣམས་ལ་མཚོན་ན། སྐུ་ཞབས་བྲོས་ཀྱི་འགྱུར་
དེ་ཅུང་ཟད་གནའ་ཡིག་ཏུ་གྱུར་ཡོད་ངེས། འོན་ཀྱང་སྐྱུར་བོ་རང་
གིས་བསྐྱར་སྒྱུར་བྱེད་དུས་སྐུ་ཞབས་བྲོས་ཡི་འགྱུར་ཡིག་ཁྲོད་ནས་
ཕན་ཐོགས་ཆེན་པོ་བྱུང་། འདིར་སྐུ་ཞབས་རྒན་གྲས་ལ་གུས་པས་
བཀའ་དྲིན་ཆེ་ཞུ་བ་ཡིན།
རྩོམ་ཡིག་གི་ཁྲོད་དུ། ཕའེ་གུན་གྱིས་དུས་རྒྱུན་ཡའོ་རུབ་གླིང་གི་
གནའ་བོའི་ལོ་རྒྱུས་དང་ཆོས་ལུགས་བསྟན་བཅོས་ཁྲོད་ཀྱི་གཏམ་
རྒྱུད་དང་ཆོས་དཔེ་དང་གཏམ་དཔེ་སོགས་འདྲེན་པར་འགྱུར་བ་ལ།
ཀློག་པ་པོར་སྟབས་བདེ་བཟོ་ཕྱིར་རྩོམ་གཞུག་ཏུ་ཟུར་མཆན་བཏབ་



གཅིག་དགུ་གྱ་གཅིག་ལོའི་ཟླ་དྲུག་པའི་ཚེས་ཉེར་ལྔ་ཉིན་ཀྲུང་
གོ་སྤྱི་ཚོགས་ཚན་རིག་གླིང་དུ།
(བོད་དུ་འགྱུར་བའི་གསལ་བཤད། མཆན་ལ་ལ་ནི་ང་ཚོ་ལ་
དགོས་མེད་དུ་སྣང་ལ། ལ་ལ་ནི་བསྡུས་དྲག་པས་ཕན་ཆེན་པོ་མི་
ཐོགས་སྙམ་པས། བོད་དུ་འགྱུར་སྐབས་དེ་དག་ལ་འཕྲི་བསྐྱུང་ཅུང་
ཟད་བྱས་ཡོད།)



བདེན་ལུགས་གླེང་བ།
བདེན་ལུགས་ཟེར་བ་ཅི་རེད།2 སྨྱོ་ཧམ་ཅན་གྱི་པུས་ལཱ་ཏའོ་
ཡིས་སྔོན་འདི་ལྟར་དྲིས་མྱོང་། ཁོས་བསམ་ན་འདི་ནི་དྲི་རིན་མེད་
པ་ཞིག་རེད། འཇིག་རྟེན་ཁམས་ན་ཡང་རྩ་དོན་ཡེ་ནས་མེད་པའི་མི་
ཞིག་ཡོད་དེ། ཁོ་ཚོས་བསམ་ན་དད་པ་ཞིག་ཡོད་པས་ལྕགས་སྒྲོག་
བསྐོན་པ་དང་གཉིས་སུ་མེད་པར། བསམ་སྦྱོར་གཉིས་ཀའི་རང་
དབང་ཡོངས་སུ་འཕྲོག་པའོ་སྙམ། གྲུབ་མཐའ་འདིའི་མཚན་ཉིད་
རིག་པ་བ་ད་ལྟ་མེད་ཀྱང་འདི་འདྲའི་བསམ་ཚུལ་འཛིན་མཁན་ད་
དུང་ཡང་ཡོད། ཁོ་ཚོར་གནའ་མིའི་སྤོབས་སེམས་འདྲ་ཡོད་པར་
མ་ངེས་ཀྱང་)
མི་རྣམས་ནོར་འཁྲུལ་ལ་ཡིད་ཆེས་བ་ལས་བདེན་ལུགས་ལ་མི་
དགའ་བའི་རྒྱུ་རྐྱེན་ནི། བདེན་ལུགས་ལ་འཚོལ་དཔྱོད་བྱེད་པ་
དཀའ་བའི་རྐྱེན་ཁོ་ནས་མ་ཡིན་པར། འཁྲུལ་བ་དེ་མིའི་རིགས་ཀྱི་



སྙིགས་གཤིས་དང་འཕྲོད་པས་ཡིན། ཀེ་རི་སེའི་མཇུག་གི་མཚན་
ཉིད་རིག་པ་བའི་ཁྲོད་ཀྱི་མི་ལ་ལས་འདི་འདྲའི་དྲི་བ་བཏོན་མྱོང་སྟེ།
སྤྱིར་འཁྲུལ་བ་ནི་སྙན་ངག་ལྟ་བུའི་མཛེས་སྡུག་ཅན་ཞིག་མ་ཡིན་ལ།
ཚོང་གཉེར་བ་ཇི་བཞིན་རྒྱུ་ནོར་འཕེལ་བར་བྱེད་པ་ཞིག་ཀྱང་མིན་
མོད། འཁྲུལ་བའི་ཁྲོད་ཀྱི་ཆོས་གང་ཞིག་གིས་མི་རྣམས་ཀྱི་ཡིད་
བཀུག་ནས་འདོར་བར་མི་བྱེད་པའི་རྒྱུ་གང་ཡིན་ངས་མི་ཤེས་ཞེས་
ཟེར། །
ངས་ཀྱང་རྩ་བ་གང་ཡིན་མི་ཤེས་ཏེ། ཡང་ན་ནི་བདེན་ལུགས་ནི་
ནར་མའི་ཉི་འོད་ཇི་བཞིན། དེའི་འོད་ཟེར་འོག་གི་མི་ཡུལ་གྱི་འདྲ་
འབག་གི་བྲོ་གར་སྣ་ཚོགས་ཇི་ལྟར་ཡང་ཚོན་ཟེར་འོག་གི་བྲོ་གར་ལ་
མི་དོ། བདེན་ལུགས་ནི་ལྷད་མེད་ཀྱི་མུ་ཏིག་རྡོག་པོ་གཅིག་རེད། དེ་
གསལ་ལ་འཚེར་ཡང་འོད་ལྔ་འཁྱུག་པའི་ཤེལ་གོང་དང་མི་འདྲ་
བར་སྣང༌། །
ཡིན་ལ་མིན་པའི་འཁྲུལ་བས་ལར་མི་ལ་དགའ་བ་བསྐྱེད། གལ་
ཏེ་ནམ་ཞིག་མི་སེམས་ཀྱི་རང་མཐོང་རང་འགྲིག་དང་། རང་མཛེས་
རང་ཡག་གི་འཕྲུལ་སྣང་སྣ་ཚོགས་དང༌། སྟོང་བསམ་གྱི་བརྩིས་
འཇོག་དང་། འོལ་ཚོད་ཀྱི་གྱ་ཚོམ་སོགས་རེ་རེ་བཞིན་བསལ་རྗེས།
མི་མང་བོ་ཞིག་གི་སེམས་ཁོང་ནི་ཉམས་ཆུང་འཁོས་ཆུང་། སྟོང་སྣང་



ཐ་ཤལ་ཅན་དུ་སྣང་བར་འགྱུར་ལ། ཐ་ན་རང་ཉིད་རང་ལ་ཞེ་མུར་
བར་འགྱུར། འདི་ལ་ད་དུང་ཡིད་མི་ཆེས་པ་ཡོད་དམ།
སྔོན་མི་ལ་ལས་སྙན་ངག་ལ “གདོན་འདྲེའི་སྨན་ཆུ” ཞེས་སྡིགས་
མྱོང་ཏེ། བཤད་ཚུལ་ལྟར་ན་སྙན་ངག་གིས་མི་སེམས་ལ་བསླུ་བྲིད་
བཏང་ནས་འཕྲུལ་སྣང་བསྐྱེད་པས་སོ།། དོན་གྱིས་སྙན་ངག་གིས་
འཁྲུལ་བའི་བསླུ་བྲིད་ལྟ་བུ་ག་ལ་བསྐྱེད་ཐུབ། ལྷག་པར་དུ་གནོད་
བྱེད་པ་ནི་འཕྲལ་གྱི་ནོར་འཁྲུལ་གྱི་ལྟ་བ་མ་ཡིན་ཏེ། མི་སེམས་ཀྱི་
གཏིང་ན་ཉར་བའི་རྩ་བ་རྒྱས་ལ་སྦོམ་པའི་འཁྲུལ་བ་ཉིད་དོ། །
དེ་ལྟར་ཡིན་ཡང་། བདེན་ལུགས་ལ་འཚོལ་དཔྱོད་བྱེད་པ་སྟེ
ཁོ་ལ་དགྱེས་ཚོར་སྟོན་པ། བདེན་ལུགས་ལ་ངོས་ཟིན་བྱེད་པ་སྟེ ཁོ་
དང་ལྷན་དུ་སྡོད་པ། བདེན་ལུགས་ལ་དད་པ་སྟེ –ཁོའི་སྟབས་ཀྱིས་
དགའ་བ། འདི་ནི་ཧམ་གཤིས་ཁྲོད་ཀྱི་ཆེས་བླ་མེད་ཀྱི་སྤྱོད་བཟང་
ཡིན། དཀོན་མཆོག་གིས་འཇིག་རྟེན་བསྐྲུན་པའི་ཆེས་ཐོག་མའི་
ཉིན་དེར། ཁོས་ཆེས་ཐོག་མར་བཟོས་པ་ནི་འོད་རེད། ཁོ ས་འོད་
ཟེར་འཇིག་རྟེན་ལ་སྦྱིན་པ་རེད། ཁོས་ཐོག་མར་རབ་རིབ་ཀྱི་དངོས་
པོའི་འཇིག་རྟེན་ལ་འོད་ཟེར་སྦྱིན་ཞིང་། དེ་ནས་མིའི་ནང་སེམས་ཀྱི་
འཇིག་རྟེན་འོད་ཀྱིས་སྣང་བར་བྱས་པ་མ་ཟད། མིའི་རིགས་ཀྱི་མིག་
འོད་ལས་ཀྱང་ལྷའི་འོད་སྣང་འགྱེད་པར་བྱས་སོ།།
，
---
-
-
-



ཕྱོགས་གཞན་ཞིག་གི་ཆ་ནས་གྲུབ་མཐའ་གང་ཞིག་ལ་ཟབ་ཚད་
མེད་ཀྱང༌། དེའི་ཁྲོད་ཀྱི་སྙན་ངག་པ་ཞིག་གིས@ཆེས་མཁས་
མཛངས་ཀྱི་སྐད་ཆ་ཞིག་བཤད་ཡོད། ཁོས་བཤད་རྒྱུར། བྲག་མཐོན་
པོའི་རྩེ་ནས་རྒྱ་མཚོའི་ནང་གི་འཁྱོམ་ཞིང་བསྐྱོམ་པའི་གྲུ་གཟིངས་
ལ་རྒྱང་ལྟ་བྱ་བར་སྤྲོ་བ་ཡིན་ལ། བཙན་རྫོང་ནས་གཡུལ་རའི་ནང་
གི་དྲག་འཐབ་ལ་རྒྱང་ལྟ་བྱ་བར་ཡང་སྤྲོ་བ་ཡིན། བདེན་ལུགས་ཀྱི་
རི་རྩེར་འཛེགས་ནས། དེ་ནས་ཕྱིར་འོང་ལམ་གྱི་བཀག་རྡོའི་རིམ་པ་
དང་། སྨུག་སྤྲིན་གྱི་རིམ་པ། ཀྱག་ཀྱོག་གི་རིམ་པ་ལ་ཐུར་ལྟ་མཛད་
པའི་སྤྲོ་བ་ནི་དེ་ལས་སྤྲོ་བའོ་ཟེར། འདི་ལྟར་ལྟ་བའི་མི་དེ་ང་རྒྱལ་
གྱིས་མ་གཟིར་ན་ནི་གཏམ་འདི་དག་དངོས་གནས་བཤད་པ་ལེགས་
སོ། རེད་དེ། མི་གང་ཞིག་སེམས་ཁོང་ན་མིའི་རིགས་ཀྱི་བྱམས་
བརྩེས་གཏམས་ཤིང་། སྤྱོད་པ་བླ་མེད་ཀྱི་ཀུན་སྤྱོད་དང་བསྟུན་ཅིང་།
ནམ་ཡང་བདེན་ལུགས་ཀྱི་ལྟེ་བ་དང་མ་བྲལ་བར་འཁོར་བསྐྱོད་
ཐུབ་ན་ནི། ཁོ་མི་ཡུལ་ན་འཚོ་ནས་ཡོད་ཀྱང་ལྷ་ཡུལ་ན་གནས་པ་
དང་གཉིས་སུ་མེད། །
གོང་ནས་ང་ཚོས་གཞུང་ལུགས་ཀྱི་བདེན་ལུགས་བསྟན་པ་ཡིན།
ད་དུང་ལག་ལེན་གྱི་བདེན་ལུགས་སྟོན་པར་འགྱུར་ཏེ། གཡོ་ཟོལ་
མེད་པ་ནི་བླ་མེད་ཀྱི་གཤིས་སྤྱོད་ཅིག་དང༌། ཚུལ་འཆོས་ནི་གསེར་
4
---
-
-
-



རྫུན་མ་བཞིན་དུ་ཡང་ན་ནི་ཚོང་ཟོག་འགའ་རེ་བསླུ་ཐུབ་ཀྱང་།།
མཐར་དོན་སྙིང་མེད་པའི་ཚུལ་དེ་ཐ་ན་སྤྱོད་པ་ངན་རེངས་ཅན་
ཞིག་གིས་ཀྱང་ཁས་མི་ལེན་ཐབས་མེད་ཡིན། འདི་ལྟའི་མགོ་སྐོར་གྱི་
བྱ་བ་ནི་སྦྲུལ་དང་འདྲ་བར་ལྟོ་བས་བགྲོད་ན་མ་གཏོགས་རྐང་བས་
བགྲོད་པ་མི་རིགས།6
གཞན་གྱིས་གཡོ་ཅན་ཡིན་པར་མཐོང་བ་ལས་ལྷག་པའི་ངོ་ཚ་
ཞིག་མེད། དེའི་ཕྱིར་མོན་ཐེ་ཉའེ%ཡིས་མི་རྣམས་ཀྱིས་རྫུན་བཤད་
པ་མི་འོས་པར་ཞིབ་འཇུག་བྱེད་དུས་བཤད་རྒྱུར། ཞིབ་ཏུ་སོམས་
ཤིག རྫུན་བཤད་མཁན་ནི་དཀོན་མཆོག་མདུན་གྱི་ཁེངས་རློམ་པ་
ཡིན་ལ། མི་སེར་མདུན་གྱི་སྡར་མ་ཡིན་ཟེར། རྒྱུ་མཚན་ནི་རྫུན་
བཤད་པ་དེ་དཀོན་མཆོག་དང་གདོང་གཏད་ཡོད་ལ་མི་སེར་ལ་
བྱོལ་བའོ།། སྔོན་འདི་འདྲའི་ལུང་བསྟན་ཞིག་ཡོད་དེ། ཡེ་ཤུ་མི་ཡུལ་
ལ་ཕྱིར་ལོག་པའི་དུས་ནི་ས་ཐོག་ནས་མི་དྲང་མོ་མི་རྙེད་པའི་དུས་
ཡིན་ཅེས་བྱའོ།། དེ་བས་རྫུན་བཤད་པ་ནི་དཀོན་མཆོག་ལ་དུས་
མཐའི་ཁྲིམས་གཅོད་པར་གསོལ་བ་ཉིད་ཡིན། ཚུལ་འཆོས་དང་
མགོ་སྐོར་གཉིས་ནི་ཆེས་གཟབ་ནན་གྱི་ཉེན་བརྡ་ཞིག་གོ།
མཆན།
@《དམ་པའི་གསུང་རབ་ལས་ཞལ་གདམས་གསར་མ། ལྗོང་གི་



འཕྲིན་སྙན》གྱི་ལེའུ 18 པ་ལས། པུས་ལཱ་ཏའོ་ནི་རོ་མ་ཡིས་མངགས་
པའི་ཡིག་ཐའེ་རྒྱལ་ཁབ་ཀྱི་སྤྱི་གཉེར་ཡིན། བཤད་ཚུལ་ལྟར་ན་ཁོས་
ཡེ་ཤུ་ལ་འདྲི་གཅོད་བྱེད་དུས་ཡེ་ཤུ་ནས་ང་འཇིག་རྟེན་དུ་འོང་བ་ནི་
བདེན་ལུགས་སྒྲོག་པའི་ཆེད་ཡིན་ཞེས་དུས་ཁོས་དེ་ལྟའི་དྲི་བ་ཞིག་
བཏོན་པར་བཤད། །
ཀྱི་གནའ་བོའི་ཀེ་རི་སེ་དང་རོ་མ་ཡི་ཐེ་ཚོམ་རིང་ལུགས་ཀྱི་མཚན་
ཉིད་རིག་པ་བསྟན་པ་ཡིན།
©འདི་ནི་པའོ་ལཱ་ཐུའུ་ཡི་གསུང་ལས་བྱུང་བ་སྟེ། པའོ་ལཱ་ཐུའུ་ཡིས་
ཁོའི《ཕུགས་བསམ་གྱི་རྒྱལ་ཁབ》ལས་སྙན་ངག་གིས་མི་ལ་བསླུ་བྲིད་
བཟོ་ཞེས་དགག་པ་བཏང་ཡོད། ཕྱིས་སུ་དུས་ར བས་བར་མའི་
དགོན་གླིང་རིག་གནས་ཀྱི་མཚན་ཉིད་རིག་པ་བའི་ཁྲོད་དུའང་སྙན་
ངག་ནིགདོན་འདྲེའི་ལྕགས་ཀྱུ་དང་། སྨན་ཆུ་སོགས་སུ་བཤད་ནས་
སྡིགས་མཁན་ཡོད།
@ཡུས་པུས་ཅིག་ལུའུ་བའི་མཚན་ཉིད་རིག་པ་དང་ཞའོ་ལུའུ་ཁུ་
ལའེ་ཞུག( Incretius རོ་མའི་མི་ཡིན། ཕལ་ཆེར་སྤྱི་ལོ་སྔོན་གྱི 99–
སྔོན་གྱི 55 བར) བསྟན་པ་ཡིན།
© 《དམ་པའི་གསུང་རབ》 ཁྲོད་ཀྱི་གཏམ་རྒྱུད་ཅིག་སྟེ། བཤད་ཚུལ་
ལ་སྦྲུལ་གྱིས་ཡཱ་ཏིང་དང་ཞ་ཝ་གཉིས་ལ་བསླུ་བྲིད་བཟོས་ནས་ཉེས་
---
-
-
-



པ་བཟོ་རུ་བཅུག་ཅིང་། དེ་ནས་ལྷས་སྦྲུལ་ལ “ངེས་པར་དུ་ལྟོ་བས་
བགྲོད་པ་དང༌། ཚེ་གང་བོར་ས་ཟོ་ཞིག་ཅེས་དམོད་བོར” བར་
བཤད།
®མོན་ཐེ་ཉའེ ( 1533--1592) ཧྥ་རན་སིའི་རྩོམ་པ་པོ་གྲགས་ཅན་
ཞིག གསུང་རྩོམ་ལ《ལྷུག་རྩོམ་ཕྱོགས་བསྡུས》ཞེས་པ་ཡོད།



དགེ་བ་གླེང་བ།
ངས་བསམ་ན་མིའི་རིགས་ལ་ཕན་ཐོགས་པ་ནི་དགེ་བའི་མཚན་
ཉིད་རེད། གནའ་བོ འི་ཀེ་རི་སེའི་བ ཤད་ པ འི “ བྱམས་པ ”
（Phi lanthropia）འམ། ཡང་ན “མི་ཇུས་སྙིང་སྟོབས” (humanity)
དང་འདྲ། འོན་ཀྱང་དོན་སྙིང་དེ་དག་ལས་ལྷག་པ་རེད།
མི་ལ་ཕན་པའི་སྤྱོད་པ་ནི་ངས་བསམ་ན་དགེ་བ་རེད། གཤིས་
ཀའི་ཁྲོད་ན་འདི་འདྲའི་ལྷན་སྐྱེས་ཀྱི་ཕྱོགས་འཛིན་ཡོད་པའི་མི་དེ་
ནི “དམ་པ ” རེད། འདི་ནི་མིའི་རིགས་ཀྱི་སྙིང་སྟོབས་ཡོངས་རྫོགས་
དང་ཀུན་སྤྱོད་གཤིས་སྤྱོད་ཁྲོད་ཀྱི་ཆེས་རླབས་ཆེ་བའི་ཆ་ཞིག་རེད་
དེ། རྒྱུ་མཚན་ནི་འདི་ནི་ལྷའི་གཤིས་སྤྱོད་དུ་གཏོགས་པས་སོ།། གལ་
ཏེ་མི་ལ་འདི་ལྟའི་གཤིས་སྤྱོད་མི་ལྡན་ན། ཁོ་ནི་བདག་འཛིན་ཅན་
ཞིག་དང་། དུད་འགྲོ་ལས་བཟང་རྒྱུ་མེད་པ་ཞིག་ཏུ་གྱུར། འདི་
འདྲའི་དགེ་བས་ཡང་ན་ནི་སྐྱོན་བཟོ་སྲིད་ཀྱང་ཐལ་དྲག་པ་ཅན་དུ་



ནམ་ཡང་མི་འགྱུར། ཐལ་དྲག་པའི་དབང་ཆའི་སྲེད་པས་སྔོན་སཱ་
དན་འདྲེ་རུ་གྱུར་ལ@། ཐལ་དྲག་པའི་ཤེས་འདོད་ཀྱི་སྲེད་པས2
སྔོན་མིའི་མེས་པོ་སྙིགས་མ་ཅན་དུ་གྱུར། ལྷ་དང་མི་གང་ལ་མཚོན་
ན་འང་འདི་ལྟའི་དགེ་བའི་གཤིས་སྤྱོད་ཁོ་ན་ཉིད་ནམ་ཞར་ཀྱང་
ཐལ་དྲག་པ་ཅན་དུ་མི་འགྱུར།
དགེ་བ་ལ་ཕྱོགས་པ་འདི་མིའི་གཤིས་ན་གདོད་ནས་ཡོད་པ་
ཡིན་ཞེས་བཤད་ཆོག བྱམས་བརྩེ་འདི་གལ་ཏེ་མི་ལ་མི་སྦྱིན་པའི་
དབང་དུ་བཏང་ན་ཡང་། སྐྱེ་དངོས་གཞན་ལ་སྦྱིན་སྲིད་པ་ཡིན།
དཔེར་ན་ཐུར་ཁེའུ་མི་ནི་མི་ལ་གདུག་རྩུབ་ཅན་གྱི་མི་རིགས་ཤིག་
ཡིན་ཡང་། བྱ་དང་ཁྱི་ལྟ་བུའི་སྲོག་ཆགས་ལ་བྱམས་བརྩེ་ཚད་མེད་
བྱེད་པ་ཡིན། པཱ་སི་པའེ་སི་ཡི་གསུང་ལྟར་ན། ཡོབ་རུབ་གླིང་གི་མི་
ཞིག་གིས་ཇོན་ཧྲི་ཏན་ཏིན་པ འོ་ནས་བྱ་ཞིག་རྩེད་སྤྱད་བྱས་པས།
ཅུང་ཟད་མིན་ན་མི་རྣམས་ཀྱིས་ཁོ་ལ་རྡོ་བ་འཕངས་ནས་བསད་
ཅེས་བཤད།
འོན་ཀྱང་མི་གཤིས་ཁྲོད་ཀྱི་འདི་ལྟའི་དགེ་ལ་ཕྱོགས་པ་ཡིས་
ལར་སྐྱོན་ཡང་བཟོ་སྲིད། དེ་བས་དབྱི་ཐ་ལིས་ན་འདི་འདྲའི་འཕྱ་
དམོད་ཀྱི་ཚིག་ཅིག་ཡོད་དེ། “ཁོ་བྱམས་སེམས་ཆེ་ཐལ་བས་ན། སྐྱག་
ཟན་དུ་གྱུར་བ་རེད”ཟེར། མཱ་ཇིས་ཡཱ་ཧྥེ་ལིསནས་གསུང་དོན། “ཡེ་
-.
-
=
=
=
=



ཤུའི་ཆོས་ལུགས་ཀྱིས་མི་རྣམས་འདྲ་མེད་ལུ་གུ་ལྟ་བུར་བསྒྱུར་ཏེ་
གཏུམ་སྤྱོད་དཔོན་ངན་དག་གི་ཞལ་ཟས་སུ་མཆོད་དོ།། ” ཟེར། ཁོས་
དེ་ལྟར་གསུང་དོན་ནི། དངོས་སུ་ནས་གཞན་པའི་ཁྲིམས་ལུགས་
དང་། ཆོས་ལུགས་སམ་རིག་གཞུང་དག་གིས་མི་དང་མིའི་བར་གྱི་
བརྩེ་སེམས་ལ་ཡེ་ཤུ་ཆོས་ལུགས་ལྟ་བུའི་སྐུལ་མ་མི་གཏོང་། ཡིན་ན་
ཡང་བྱམས་སེམས་ལ་ཚད་མེད་པའི་བླུན་པོ་ཞིག་མི་བྱེད་པའི་ཕྱིར།
ང་ཚོས་ཉམས་འཇོག་དགོས་པ་ནི། མི་ལ་ལའི་རྫུ་བག་དང་འདོད་
ཞེན་གྱི་གཡོ་འོག་ཏུ་ཚུད་ནས་ཡིད་རྟོན་སླ་བ་དང་སེམས་རྙི་མོ་ཞིག་
ཏུ་འགྱུར་མི་རུང་བ་དེ་རེད། ཡིད་རྟོན་སླ་བ་དང་སེམས་རྙི་བ་ནི་
དུས་རྒྱུན་མི་དྲང་བོ་དག་འཆིང་བྱེད་ཀྱི་ལྕགས་སྒྲོག་རེད། དཔེར་ན་
ང་ཚོས་མུ་ཏིག་གི་རྡོག་པོ་དེ་ཡུས་སའོ་ཡི་བྱ་ཕོ་དེ་ལ་གཏན་ནས་
སྟེར་མི་འོས་སྟེ། བྱ་ཕོ་དེ་ལ་མ་གཞི་ནས་འབྲུ་རྡོག་གཅིག་མ་
གཏོགས་མི་འབབ། །
《དམ་པའི་གསུང་རབ》ནང༌། “གནམ་བདག་གིས་ཉི་འོད་མི་
བཟང་བོ་ལ་འཕྲོས་པར་བྱས་ལ། དེ་བཞིན་མི་ངན་ལའང་འཕྲོས་
པར་བྱས། དགེ་སྒྲུབ་ཅན་ལ་ཆར་བ་ཕབ་ཡོད་ལ། སྡིག་ཅན་ལའང་
དེ་བཞིན་ནོ” ཟེར། འོན་ཀྱང་དཀོན་མཆོག་གིས་རྒྱུ་ནོམ་དང་སྙན་
གྲགས་དང་ནུས་པ་མི་ཐམས་ཅད་པོར་སྙོམས་པར་གཏན་ནས་བགོ་



མི་སྲིད། སྤྱིར་བཏང་གི་ཕན་བདེ་མི་ཀུན་ལ་འདྲ་སྙོམས་ཡིན་ཡང་།
ཁྱད་པར་བའི་གཟི་དཔལ་ལ་ངེས་པར་དུ་གདམས་གསེས་ཡོད་པ་
ཡིན། དེ་མིན་ད་དུང་སེམས་ཆུང་བྱ་དགོས་པ་ཞིག་ནི། ང་ཚོས་དགེ་
བ་སྒྲུབ་དུས་རང་ཉིད་ཐོག་མར་མི་བརླག་པར་བྱ། ལྷས་ང་ཚོར་
གསུང་རྒྱུར། མི་གཞན་པ་རང་ལ་དགའ་བ་དེ་བཞིན་གཞན་ལ་
དགའ་བར་བྱ– “རང་ཉིད་ཀྱི་རྒྱུ་རྫས་ཡོངས་རྫོགས་བཙོང་ནས་
དབུལ་བོ་རྣམས་ལ་སྦྱིན་པར་བྱ་ཞིང་། ནོར་རྣམས་ནམ་མཁའི་ལྷ་
ཡུལ་དུ་བཅོལ་ཏེ། བདག་གི་རྗེས་སུ་འབྲངས་བར་བྱ” ཟེར། འོན་
ཀྱང་ཁྱོད་རང་ལྷ་དང་མཉམ་དུ་བགྲོད་པ་མིན་ན། རང་གི་ཡོད་ཚད་
པོ་མི་བཙོང་བར་བྱ།
མི་གཤིས་ཀྱི་ཁྲོད་ན་ལྷན་སྐྱེས་ཀྱིས་དགེ་ལ་ཕྱོགས་པའི་ཆ་ཡོད་
ལ། དེ་བཞིན་སྡིག་ལ་ཕྱོགས་པའི་ཆ་ཡང་ཡོད། མིང་སྐམ་དང་།
འཚབ་འཚུབ། ཨུ་ཚུགས་ཀྱི་གཤིས་ཀ་དེ་དག་ད་དུང་ཆེས་བཙོག་པོ་
མ་རེད། ཆེས་བཙོག་པ་ནི་ཕྲག་དོག་དང་བཅས་པའི་གཞན་གནོད་
རེད། མིའི་ནང་གི་རིགས་ཤིག་གཞན་གནོད་ལ་བརྟེན་ནས་འཚོ་བ་
རོལ་བཞིན་ཡོད་དེ། ཁོ་ཚོ 《དམ་པའི་གསུང་རབ》ཁྲོད་ནས་བཤད་
པའི་ཆེད་དུ་རྨ་ལྡག་པའི་ཁྱི་ངན་ལའང་མི་དོ། བེམ་རོའི་རྣག་ཁྲག་
འཇུབ་པའི་འབུ་ནག་དང་ཀུན་ནས་མཚུངས། འདི་ལྟའི “མིའི་
11



རིགས་ལ་སྡང་མཁན” དག་ཡཱ་ཏན་གྱི་ཐའེ་མུན@དང་ལྡོག་སྟེ། ཁོ་
ཚོའི་ར་བའི་ནང་ན་མི་རྣམས་ཀྱིས་བཀོལ་སྤྱོད་ཆོག་པའི་ལྗོན་པ་
གཅིག་མེད་ཀྱང་། གཞན་ལ་སྲོག་ལྕེབས་པར་དེས་བསླུ་བྲིད་གཏོང་
བ་ཡིན། མི་འདིའི་རིགས་ནི་ཡང་ན་སྲིད་འཚོང་བའི་རྒྱུ་ཆ་ཡིན་ཀྱང་
སྲིད། ཁོ་ཚོ་ནི་ཤིང་འཁྱོག་དང་འདྲ་བར་གྲུ་བཟོས་ཆོག་ཀྱང་།
གདུང་མ་ལ་གཏན་ནས་མི་རུང་། རྒྱུ་མཚན་ནི་གྲུ་གཟིངས་ནི་མཚོ་
ནས་གཡོ་ཞིང་བསྐྱོམ་དགོས་པ་ཆོས་ཉིད་དུ་གྲུབ་ལ། གདུང་མ་ནི་
ངེས་པར་དུ་རྐང་བརྟན་པོར་ཚུགས་དགོས་པ་ཡིན།
དགེ་བའི་གཤིས་ལ་ཁྱད་ཆོས་མང་བོ་ཞིག་ཡོད། གལ་ཏེ་མི་ཞིག་
གིས་རྒྱལ་ཁམས་གཞན་གྱི་མི་ལ་འང་ཞི་དུལ་གུས་ལུགས་སྟོན་ཐུབ་
ན། ཁོ་ལ “འཛམ་གླིང་གི་སྤྱི་དམངས” ཞེས་བརྗོད་ཆོག་སྟེ། ཁོའི་
སེམས་གླིང་ལྔ་མཚོ་བཞི་དང་འདྲེས་པས་སོ།། གལ་ཏེ་མི་གཞན་གྱི་
སྡུག་བསྔལ་དང་སྐྱོ་བ་ལ་ཁོས་སྙིང་བརྩེ་བ་མཛད་ཐུབ་ན། ཁོའི་
སེམས་ངེས་པར་དུ་ཆེས་ཡག་པོ་ཡིན་ངེས། མིའི་ན་ཟུག་འབྱིན་པའི་
བཤེར་ཁུ་འཛག་པའི་ཤིང་སྡོང་རྩ་ཆེན་དང་ཀུན་ནས་མཚུངས།
གལ་ཏེ་ཁོས་གཞན་གྱིས་མཐོ་བརྩམས་པ་ལ་བཟོད་སྒོམ་མཛད་ཐུབ་
ན། ཁོའི་སེམས་ཁམས་འཚེ་བ་ཡོངས་ལས་ཐར་ཡོད་པར་བདེན་
དཔང་བྱས་ཡོད། གལ་ཏེ་ཁོ ས་གཞན་གྱི་རོགས་སྐྱོར་ཕྲན་ཙམ་



ལའང་སྣང་མེད་དུ་མི་མཛད་ན་ནི། ཁོས་མཐོང་ཆེན་བྱེད་ས་མིའི་
སེམས་ཡིན་པ་ལས་རྒྱུ་ནོམ་མིན་པར་བདེན་དཔང་བྱེད་ཐུབ། གལ་
ཏེ་མི་ཞིག་གིས《དམ་པའི་གསུང་རབ》ཁྲོད་ཀྱི་ཧྲིན་པའོ་ལོ་ལྟར་
སྤུན་ཟླའི་འཇིགས་སྐྱོབ་ཀྱི་ཆེད་དུ་ཐ་ན་ལྷའི་དམོད་ཚིག་ཀྱང་
བཟོད་ཐུབ་ན་ནི། ཁོ་ངེས་པར་དུ་སོ་སྐྱེ་ལས་འཕགས་ཏེ་ཡེ་ཤུ་བ་
དངོས་མ་ཞིག་གི་གཤིས་སྤྱོད་ལྡན་ནས་ཡོད་པ་ཡིན།
མཆན།
@《དམ་པའི་གསུང་རབ》ཁྲོད་ཀྱི་གཏམ་རྒྱུད་ཅིག་སྟེ། བཤད་ཚུལ་
ལྟར་ན་སཱ་དན་མ་གཞི་ལྷ་ཞིག་ཡིན། དཀོན་མཆོག་གི་གོ་གནས་
འཕྲོག་པའི་ཕྱིར་དམྱལ་བར་ལྷུང་ནས་འདྲེ་རུ་གྱུར་ཟེར།
© 《དམ་པའི་གསུང་རབ》ཁྲོད་ཀྱི་གཏམ་རྒྱུད་ཅིག་སྟེ། བཤད་ཚུལ་
ལྟར་ན་མིའི་རིགས་ཀྱི་ཐོག་མའི་མེས་པོ་ཡཱ་ཏང་དང་། ཞྭ་ཝ་གཉིས་
ལྷ་ཡུལ་ན་ཡོད་དུས་སྦྲུལ་གྱི་བསླུ་བྲིད་ཀྱི་སྟབས་ཀྱིས་ཤེས་རབ་སྡོང་
བོའི་མགོ་ཡི་ཤིང་ཏོག་ཟོས་པས། ལྷ་ཡིས་ལྷ་ཡུལ་ནས་བསྐྲད་སྐད།
༄༅མཱ་ཇིས་ཡཱ་ཤྲཱི་ལིས(Machiaveli 1469-1527) དབྱི་ཐ་ལི་ཡི་ཆབ་སྲིད་
བསམ་བློ་བ་དང༌། ལོ་རྒྱུས་སྨྲ་བ། རིག་རྩལ་བསྐྱར་དར་སྐབས་ཀྱི་
དབྱི་ཐ་ལི་ཡི་ཆབ་སྲིད་པ་སྙན་གྲགས་ཅན་ཞིག་ཡིན། གསུང་རྩོམ་
ལ 《རྒྱལ་བོའི་བསྟན་བཅོས》སོགས་ཡོད།



ཐའེ་མུན། གནའ་བོའི་ཀེ་རི་སེའི་མི་ཞིག སྤྱི་ཚོགས་ཀྱི་མུན་ནག་
དང་གོམས་སྲོལ་ངན་པར་སྡང་སེམས་ཆེན་པོ་འཛིན་པས་མིའི་
རིགས་ལ་སྣང་ཆུང་མཛད། རེ བ་ཞིག་ཁོས་ཡཱ་ཏན་གྱི་མི་རྣམས་ལ་
བཤད་རྒྱུར། ངའི་ར་བའི་ནང་ཤིང་སྡོང་ཞིག་ཡོད། ངས་དེ་གཅོད་
རྒྱུ་ཡིན། སུ་ཞིག་ལྕེབས་པར་འདོད་ན་མྱུར་དུ་དོངས་ཤིག་ཟེར། །
14



མཛེས་པ་གླེང་བ།
མཛེས་པའི་སྤྱོད་པ་ནི་རྡོ་རྗེ་ཕ་ལམ་དང་འདྲ་བར། བབ་
ཆགས་ཀྱི་རྒྱབ་ལྗོངས་འོག་ན་ཁོའི་འཕྱོར་ཉམས་ལྷག་ཏུ་འབུར་དུ་
ཐོན་ཡོད།། དེ་བཞིན་དུ་གཟབ་འཕྱོར་སྤྲས་པ་དེ་འདྲའི་རྒྱས་སྤྲོས་མ་
ཡིན་པར་ཚུལ་མཐུན་གཟབ་ནན་ཅན་དང་། དེར་མ་ཟད་མཛེས་
པའི་སྤྱོད་པ་དང་ལྡན་པའི་མི་ཡིས་ཡིད་ཀྱི་དང་བ་འདྲེན་པར་བྱེད་
པ་ཡིན། །
བཞིན་མཛེས་པའི་མི་ལ་དེ་ལས་གཞན་པའི་ནུས་པ་དག་ཡོད་
པས་མ་ངེས། འཇིག་རྟེན་བྱེད་པོ་ནི་སེར་སྣ་ཅན་ཞིག་ཡིན་པས།
ཁོས་འདི་བྱིན་པས་དེ་མི་སྟེར། དེ་བས་བཞིན་བཟང་བྱད་ལེགས་ཀྱི་
མི་མང་བོ་ཞིག་ཅིར་ཡང་མི་ཉན། ཁོ་ཚོས་ཕྱིའི་བྱད་བཞིན་གྱི་མཛེས་
པ་ལྷུར་ལེན་ཐལ་དྲག་པས་ནང་གི་མཛེས་པ་བོར་བ་ཡིན། ཡིན་ན་
ཡང་སྐད་ཆ་འདི་ཡང་ཡོངས་སུ་འགྲིག་པ་ཞིག་མ་ཡིན་ཏེ། ཨོ་ཀུའུ་
15



སི་ཏུའུ་དང་། ཧྥེ་སི་པཱ་སི་དང༌། ཕའེ་ལིས་ཕུའུ་ཝང་དང་། འེ་ཏུ་ཧྭ་
བཞི་བ་དང་། ཨ་འར་ཞིས་པཱ་ཏུས་སི་དང་། ཡུས་སི་མའེ་འར་སོགས་
སྐྱེས་ཕོ་རབས་ཀྱང་ཡིན་ལ། སྐྱེས་ཕོ་ཡག་ཀྱང་ཡིན། །
ཞིབ་མོར་དབྱེ་ཞིབ་བྱས་ན། གཟུགས་བྱད་ཀྱི་མཛེས་པ་ནི་ཁ་
དོག་གི་མཛེས་པ་ལས་ལྷག་པ་ཡིན་ལ། འཇོ་སྒེག་གི་སྤྱོད་ལམ་གྱི་
མཛེས་པ་གཟུགས་བྱད་ཀྱི་མཛེས་པ་ལས་ལྷག་པ་ཡིན། ཆེས་མཐོ་བ
འི་མཛེས་པ་ནི་རི་མོ་བས་མཚོན་ཐབས་མེད་དེ། དེ་ཉིད་དབང་བོས་
མཐོང་དཀའ་བས་སོ།། དེ་ནི་ངོ་མཚར་བའི་མཛེས་པ་ཞིག་ཡིན།
སྔོན་ཨ་ཕུས་ལའེ་སི་དང་ཏིག་ལུ@ཟེར་བའི་རི་མོ་བ་གཉིས་ཡོད་
པར། ཁོ་གཉིས་ཀྱིས་དགོད་བྲོ་བའི་ངང་ནས་བསམ་རྒྱུར། དབྱིབས་
རིག་གི་བསྡུར་ཚད་དང་ཡང་ན་མི་མི་འདྲ་བའི་སྟེང་གི་ཆེས་མཛེས་
པའི་ཆ་རྣམས་གཅིག་ཏུ་བསྡུས་ནས། ཆེས་མཛེས་སྡུག་ལྡན་པའི་མི་
ཞིག་བྲིས་ཆོག་སྙམ། དོན་གྱིས་འདི་ལྟར་བྲིས་པའི་མི་མཛེས་པ་དེ་ལ།
ཕལ་ཆེར་རི་མོ་བ་ཁོ་ན་དགའ་སྲིད། མཛེས་པ་ལ་རྣམ་གཞག་མཛད་
མི་རུང་། མཛེས་པ་གསར་རྩོམ་བྱེད་པ་དུས་རྒྱུན་གོ་སྐབས་ཡིན་པ་
ལས་སྤྱི་འགྲོས་མིན། ངོ་ཚུགས་མང་བོ་ཞིག་ལ་ཁོའི་བྱེ་བྲག་པའི་ཆ་
ནས་བལྟས་ན་མཛེས་ཤིང་སྡུག་པ་མ་ཡིན་ཀྱང་། ཡོངས་ཁྱབ་པའི་ཆ་
ནས་ཆེས་ཤིན་ཏུ་ཡིད་འཕྲོག་པ་ཅན་ཡིན། །



བགྲེས་སོང་ལ་ལ་ཞིག་ཆེས་ཡིད་དུ་འོང་སྟེ། ཁོ་ཚོའི་སྤྱོད་ལམ་
ཚུལ་དང་མཐུན་པས་མཛེས་པར་སྣང་། ལཱ་ཏིན་གྱི་ལེགས་བཤད་
ལས་བསྟན་དོན། “སྟོན་མཇུག་གི་སྟོན་ལྗོངས་ནི་ཆེས་མཛེས་པའོ”
ཟེར། གཞོན་ནུ་ལ་ལ་ལ་མཛེས་པའི་བྱད་བཞིན་ཡོད་ཀྱང་། ཚུལ་
མཐུན་གྱི་བློ་སྦྱོང་མེད་པས་ཁོ་ཚོར་བསྟོད་པ་མི་འོས།
མཛེས་པ་ནི་དབྱར་གཞུང་གྱི་སིལ་ཏོག་དང་འདྲ་བར། རུལ་
སླ་ལ་བརྟན་སྲུང་བྱེད་དཀའ། འཇིག་རྟེན་ན་ཡག་པ་ཡག་མ་མང་བོ་
ཡོད་ལ། ཁོ་ཚོར་བག་མེད་ཀྱི་ལང་ཚོའི་གཞོན་དུས་ཡོད་ཀྱང་།
འགྱོད་སེམས་ཅན་ཀྱི་རྒ་དུས་ཀྱིས་ཁོ་ཚོར་བསུ་བཞིན་ཡོད། དེ་བས།
མཛེས་པའི་གཟུགས་བྱད་དང་མཛེས་པའི་སྤྱོད་ལམ་ཟུང་འབྲེལ་
གྱིས་ཤིག་ཨང་། འདི་ལྟར་བྱས་པས། མཛེས་པས་ད་གཟོད་ངེས་པ་
དོན་གྱི་འོད་སྟོང་སྤྲོ་བར་འགྱུར་བ་ཡིན།
མཆན།
0ཨོ་ཀུའུ་སི་ཏུའུ་དང་ཧྥེ་སི་པཱ་སི་ནི་གནའི་རོ་མའི་རྒྱལ་བོ་གྲགས་
ཅན་གཉིས་ཡིན།
རྒྱལ་བོ་ཕའེ་ལིས་ཕུའུ་ནི་ཧྥ་རན་སིའི་རྒྱལ་བོ་ཡིན་ལ། 1285-1314
ལོའི་བར་རྒྱལ་བོ་མཛད།
འེ་ཏུ་ཧྭ་བཞི་བ་ནི་དབྱིན་ཀི་ལན་གྱི་རྒྱལ་བོ་དང༌། 1461-1483ལོའི་



བར་རྒྱལ་བོ་མཛད། །
ཨ་འར་ཞིས་པཱ་ཏུས་སི་ནི་གནའ་བོའི་ཀེ་རི་སེའི་སྐྱེས་ཕོ་ཡག་
ཅིག་ཡིན།
ཡུས་སི་མའེ་འར་ནི་པར་ཟིག་གི་རྒྱལ་བོ་ཡིན་ལ། 1499 ལོར་རྒྱལ་
བོ་མཛད་ཅིང་དྲག་རྩལ་ལ་མཁས།
ཨ་ཕུས་ལའེ་སི་ནི་གནའ་བོའི་ཀེ་རི་སེའི་རི་མོ་བ་དང་། ཏུག་ལི་ནི
(1471-1528) འཇར་མན་གྱི་རི་མོ་བ་དང་། བརྐོས་རིས་པ་ཡིན།
།



ཤེས་འདོད་གླེང་བ།
ཤེས་འདོད་ནི་ཉི་མ་འཁྱོལ་བའི་ཐབས་སུ་བྱེད་ཆོག་ལ། རྒྱུན་
འཆོར་དུའང་བྱས་ཆོག ད་དུང་ནུས་པ་མཐོར་འདེགས་ཀྱི་ཐབས་
སུའང་བྱས་ཆོག
ཁྱོད་རང་གྲོགས་མེད་ཁེར་རྐྱང་གི་དུས་སུ། ལྟ་ཀློག་གིས་ཉི་མ་
ཕུད་ཐུབ། ཁྱོད་ཀྱིས་ལོང་བཤད་རྒྱས་བཤད་བྱེད་དུས། ཤེས་བྱ་ཁྱོད་
ཀྱི་རྒྱན་འཆོར་དུ་བྱས་ཆོག ཁྱོད་ཀྱིས་བྱ་བ་ཐག་གིས་གཅོད་པ་དང་
སྒྲུབ་པའི་དུས་སུ། ཤེས་འདོད་ཀྱིས་ཁྱོད་ཀྱི་ནུས་པར་མཐོར་་་་་་
འདེགས་བཟོ་ཐུབ། དངོས་དོན་གྱི་ཉམས་མྱོང་ཡོད་པའི་མི་ཡིས་བྱ་
བ་བྱེ་བྲག་པ་རེ་འགའ་སྒྲུབ་ཐུབ་ཀྱང་། ཡོངས་ཁྱབ་པ་ལ་བསམ་
ནས་སྤྱི་ཁྱབ་ལ་ཐབས་བཀོད་འདོན་དུས་ཤེས་བྱ་ཁོང་དུ་ཆུད་པ་ཁོ་
ནས་ལས་དེ་སྒྲུབ་ཐུབ།
ཤེས་བྱ་འདོད་པ་ཆེས་བུལ་ན་ངང་རིང་སྒྱིད་ལུག་ཏུ་འགྱུར་ལ།



རྒྱན་འཆོར་གྱི་ཆེད་དུ་ཤེས་བྱ་འདོད་པའང་རང་མགོ་རང་གིས་
གཡོག་པ་ཡིན། ཁྱོན་ཡོངས་ནས་དཔེ་ཆ་ཇི་བཞིན་དུ་ལས་སྒྲུབ་པས་
ཨུ་ཚུགས་གཉའ་རེངས་ཀྱི་དཔེ་ཆ་པ་རུ་འགྱུར་བ་ཡིན། །
ཤེས་འདོད་ཀྱིས་མིའི་ལྷན་གཤིས་བསྒྱུར་ཐུབ་པ་ཡིན་ལ།
ཉམས་མྱོང་གིས་ཤེས་བྱ་རང་ཉིད་བསྒྱུར་བཀོད་བྱེད་ཐུབ་པ་ཡིན།
མིའི་ལྷན་གཤིས་ནི་རི་སྐྱེས་ཀྱི་རྩི་ཤིང་མེ་ཏོག་དང་འདྲ་བ་ལ། ཤེས་
འདོད་ཀྱི་སྦྱང་བ་ནི་ལེགས་བཅོས་བསྒྱུར་བཟོ་དང་འདྲ། དངོས་
སྦྱོང་དང་ཚོད་བལྟས་ཤེས་བྱ་རང་ཉིད་ཀྱི་བདེན་རྫུན་ལ་ཞིབ་
བཤེར་དང་ཡོ་བསྲང་བྱེད་ཐུབ།
གཡོ་སྒྱུ་ཅན་གྱིས་ཤེས་བྱ་ལ་མཐོང་ཆུང་བྱེད་ལ། བླུན་རྨོངས་
པས་ཤེས་བྱ་ལ་ཡིད་སྨོན་བྱེད། སྤྱང་གྲུང་ཅན་ཁོ་ནས་ཤེས་བྱ་བཀོལ་
སྤྱོད་བྱེད། ཤེས་བྱ་རང་ཉིད་ཀྱིས་མི་རྣམས་ལ་ཤེས་བྱ་ཇི་ལྟར་བཀོལ་
དགོས་པ་བསྟན་མེད། བཀོལ་སྤྱོད་ཀྱི་ཐབས་ཤེས་ནི་དཔེ་ཆའི་ཕྱི་
རོལ་ན་ཡོད། འདི་ནི་ལག་རྩལ་ཞིག་ཡིན་ཏེ་ཚོད་བལྟ་མ་བརྒྱུད་པར་
ཤེས་མི་ཐུབ། སྐྱོན་འབྱིན་རྩོད་ཟློག་ཁོ་ནའི་ཆེད་དུ་དཔེ་ཀློག་བྱ་བ་
རིགས་པ་མ་ཡིན་ལ། དཔེ་ཆ་ལ་ཡིད་རྟོན་སླ་བའང་བྱེད་མི་རུང་།
ཤེས་འདོད་ཀྱི་དམིགས་ཡུལ་ནི་གཞན་ལ་ངོམ་པ་དང་བདག་ཉིད་
སྒྲོག་པའི་ཆེད་མ་ཡིན་པར། བདེན་ལུགས་འཚོལ་བ་དང་བློ་སྒོ་



འབྱེད་པའི་ཆེད་དུ་ཡིན་དགོས།
ཤེས་བྱ་ལ་ལ་ཞིག་ནི་ཟབ་མོ་མ་ཡིན་པའི་ཚིག་རིས་ཙམ་གྱི་གོ་
བས་ཆོག་ལ། ཤེས་བྱ་ལ་ལ་ཞིག་ནི་རགས་ཙམ་ཤེས་པས་ཆོག ཆེད་
གཉེར་གྱི་ཤེས་བྱ་ཉུང་ཉུང་ཞིག་ལ་གཏིང་ཟབ་མོའི་ཞིབ་འཇུག་
དགོས་ཤིང་། ཞིབ་ཚགས་ཀྱི་རྟོག་དཔྱོད་དགོས། དེའི་ཕྱིར། དཔེ་ཆ་
ལ་ལ་ཞིག་གི་ནང་གི་ཚན་པ་དག་ཅུང་ཟད་བཀླགས་པས་ཆོག་ལ།
དཔེ་ཆ་ལ་ལ་ཞིག་གི་སྤྱི་ཁོག་ཙམ་ཤེས་པས་ཆོག འོན་ཀྱང་གྲངས་
ཚད་ཉུང་བའི་དཔེ་ཆ་ལེགས་པོ་དག་ལ་ཟབ་ཀློག་དང་། ཞིབ་ཀློག་
ཡང་ཡང་ཀློག་པ་དགོས།
དཔེ་ཆ་ལ་ལ་ཞིག་གཞན་གྱིས་རང་གི་ཚབ་བྱས་ནས་ཀློག་ཆོག་
ཏེ། དེའི་འཕྲོར་ཁོ འི་ཟིན་བྲིས་དང་གནད་བསྡུས་ལ་བལྟས་པས་
ཆོག འོན་ཀྱང་འདི་ནི་སྤུས་ཀ་ཞན་པའི་དཔེ་ཆ་ཁོ་ན་ལ་བཤད་པ་
ཡིན། དེ་མིན་ན་དཔེ་ཆ་ལེགས་པོ་དེ་ཉིད་རླངས་བཙགས་བྱས་པའི་
ཆུ་བཞིན་དུ་བྲོ་བ་ཅི་ཡང་མེད་པར་འགྱུར་བ་ཡིན།
དཔེ་ཆ་བཀླགས་པས་མིའི་ཀླད་པ་འཛོམས་པོར་བྱེད་ལ། བགྲོ་
གླེང་བྱས་པས་ཡིན་མིན་རྟོགས་པར་འགྱུར། ཟིན་བྲིས་བཏབ་པས་
ཤེས་བྱ་ཡང་དག་པ་ཅན་དུ་བྱེད། །
དེའི་ཕྱིར། གལ་ཏེ་ཟིན་བྲིས་འདེབས་མི་འདོད་ན་ནི། ཁོའི་ཡིད་



འཛིན་གྱི་ནུས་པ་ངེས་པར་དུ་བཟང་ལ་ཡིད་རྟོན་འཕེར་བ་ཞིག་
ཡིན་དགོས། གལ་ཏེ་རང་ཁེར་རྐྱང་གིས་འཚོལ་དཔྱོད་བྱ་འདོད་ན་
ནི། ཁོའི་ཀླད་པ་ངེས་པར་དུ་ལྷག་ཏུ་རྣོ་མོ་ཞིག་ཡིན་དགོས། གལ་ཏེ་
མི་ཞིག་གིས་དཔེ་ཆ་ཀློག་མི་འདོད་ལ་ཡང་ཤེས་རྒྱ་ཡངས་པ་ཅན་དུ་
རྫུ་འདོད་ན། ཁོ་ངེས་པར་དུ་གཡོ་ཅན་དཔེ་མེད་ཅིག་ཡིན་དགོས།།
དེ་ཡིན་ན་ད་གཟོད་ཁོའི་མི་ཤེས་པ་དེ་སྒྲིབ་ཐུབ། །
ལོ་རྒྱུས་བཀླགས་པས་མི་རྣམས་མཁས་པར་འགྱུར་ལ། སྙན་
ངག་བཀླགས་པས་ཤེས་རབ་ཅན་དུ་འགྱུར། རྩིས་ཀྱིས་མི་ནི་ཞིབ་
ཚགས་ཅན་དུ་དང་། མཚན་ཉིད་རིག་པས་ཟབ་མོ་ཅན་དུ་བྱེད།
སྤྱོད་ལམ་རིག་པས་མི་ཡ་རབས་བློ་སྦྱོང་ཅན་དང་། གཏན་ཚིགས་
དང་ཚིག་རྒྱན་གྱིས་ནི་མི་རྟོག་གེ་ལ་མཁས་པ་ཅན་དུ་བྱེད། མདོར་
ན། “ ཤེས་བྱས་མིའི་གཤིས་ཀ་བཟོ་སྐྲུན་བྱ་ཐུབ།”
དེར་མ་ཟད། བསམ་པའི་སྟེང་གི་ཞན་ཆ་སྣ་ཚོགས་པའང་།
ཤེས་འདོད་ཀྱི་སྒོ་ནས་སྒྱུར་བཀོད་བྱ་ཐུབ། ཇི་ལྟར་ན་ལུས་སྟེང་གི་
ཞན་ཆ་རྩལ་སྦྱོང་བརྒྱུད་ནས་སྒྱུར་བཀོད་བྱ་ཐུབ་པ་བཞིན། དཔེར་
ན་ལྷང་ལུ་མཁལ་རྐེད་ལ་ཕན་པ་དང་། མདའ་རྩེད་ཀྱིས་བྲང་ཁོག་
བསྐྱེད་ཅིང་རྐང་བ་ལ་ཕན་པ་དང་། འཆམ་འཆམ་བྱེད་པས་འཇུ་
སྟོབས་ལ་ཕན་པ་དང་། རྟ་རྩལ་གྱིས་ཚོར་བ་སྐྱེན་པར་བྱེད་པ་ལ་
S



སོགས་པ་ལྟ་བུའོ།། དེ་བཞིན་དུ། རྣམ་ཤེས་གཅིག་ཏུ་གཏོད་མི་ཐུབ་
པའི་མིས་རྩིས་རིག་ལ་སྦྱོང་བ་མཛད་ཆོག རྒྱུ་མཚན་ནི་རྩིས་རིག་ལ་
ཞིབ་ཚགས་ཅུང་ཙམ་མ་བྱས་པས་ཀྱང་ནོར་འཆུག་འབྱུང་བས་སོ།།
དབྱེ་ཞིབ་བརྡར་ཤ་གཅོད་མི་ཐུབ་པའི་མིས་དགོན་གླིང་གི་མཚན་
ཉིད་རིག་པར་སྦྱངས་ཆོག རྒྱུ་མཚན་ནི་རིག་གནས་འདིས་སྒྲུབ་
ངག་མང་ལ་ཉོག་པར་དང་དོད་མཛད་པས་སོ།། རྗེས་དཔག་ལ་མི་
མཁས་པའི་མིས་ཁྲིམས་ལུགས་ལ་རྟོག་འཇུག་བྱས་ཆོག དེ་དང་དེ་
ལྟ་བུའོ། ཀླད་པའི་ནང་གི་ཞན་ཆ་སྣ་ཚོགས་པ་ཤེས་འདོད་ཀྱི་སྒོ་
ནས་སྨན་བཅོས་བྱས་ཆོག



སྒྱུར་བཀོད་གླེང་བ།
བཙས་མ་ཐག་པའི་བུ་ཕྲུག་ནི་ཡག་པོ་མིན་ལ། སྒྱུར་བཀོད་ཁྲོད་
ཀྱི་ཆོས་དངོས་ཀྱང་དེ་བཞིན་ནོ།། རྒྱུ་མཚན་ནི་སྒྱུར་བཀོད་ནི་དུས་
ཀྱིས་སྦྲུམ་ཞིང་བསྐྱེད་པའི་བུ་ཕྲུག་ཡིན་པས་སོ།།
ཡིན་ནའང་། ལས་དོན་རྩོམ་པ་ནི་རྒྱུན་སྐྱོང་བ་ལས་དཀའ་བ་
ནང་བཞིན། མགོ་ལེགས་པོར་རྩོམ་པ་ནི་གཞུག་ཕྱོགས་ཀྱི་ཡོད་ཚད་
ཀྱི་མ་དཔེ་ཡིན། མིའི་རིགས་ཀྱི་སེམས་ཁམས་སུ་མི་དགེ་བ་ལ་རང་
བྱུང་གི་སྒུལ་ཤུགས་ཤིག་ཡོད་པ་དང་འདྲ་བར་འཕེལ་རྒྱས་ཀྱི་གོ་
རིམ་ཁྲོད་དུ་ཤུགས་ཇེ་ཆེར་འགྲོདགེ་བ་ལ་དེ་འདྲའི་སྒུལ་ཤུགས་
མེད་པ་དང་འདྲ་བར་མགོ་རྩོམ་དུས་སུ་ཤུགས་ཤིན་ཏུ་ཆེ། སྒྱུར་
བཀོད་ནི “མི་དགེ་བ” འབྱིན་པའི་སྨན་ཡིན། ནད་ཡོད་བཞིན་སྨན་
མི་བསྟེན་པ་ནི་ནད་གསར་བ་རྒྱུན་མི་ཆད་པའི་མཚན་མ་ཡིན་ཏེ།



ཆོས་དངོས་ཐམས་ཅད་མཐར་ག ཏུག་ན་དུས་དང་འགྲོགས་ནས་
འཕེལ་རྒྱས་སུ་འགྲོ་བས་སོ། དེ་བས་གལ་ཏེ་དུས་ཀྱིས་ཆོས་དངོས་
རུལ་སུངས་སུ་བྱས་ལ། དེ་ལ་མི་ལ་ཤེས་རབ་མེད་པས་སྒྱུར་བཀོད་
བཟོ་མི་ཐུབ་ན། དེའི་མཇུག་འབྲས་ཐོར་ཞིག་ལས་མ་འདས། །
གྲུབ་ཟིན་གྱི་གོམས་གཤིས་ཡག་པོ་མ་ཡིན་ཀྱང་གོམས་གཤིས་སུ་
གྱུར་བའི་སྟབས་ཀྱིས་མི་རྣམས་དེ་དང་འཚམས་པ་ཡིན་ལ། ཆོས་
དངོས་གསར་བ་ཇི་ལྟར་ལེགས་ཀྱང་གོམས་ལོབས་སུ་མ་གྱུར་བས་
དེ་ལ་ཀླན་ཀ་ཤིན་ཏུ་མང་། གོམས་གཤིས་རྙིང་བ་ལ་མཚོན་ན། ཆོས་
དངོས་གསར་བ་ནི་རྒྱུས་མེད་ཀྱི་མགྲོན་པོ་དང་འདྲ་བར། ཡ་མཚན་
གྱི་སྣང་བ་འབྱིན་པ་ལས་དགའ་བསུ་མི་ཐོབ།
ཡིན་ན་ཡང་། ལོ་རྒྱུས་ནི་ཟམ་མི་ཆད་པ་སྟེ། གལ་ཏེ་དུས་
བསྟན་བབ་འགྲོས་བྱ་མི་བཏུབ་པར་གོམས་གཤིས་ལ་ཨུ་ཚུགས་
གཉའ་རེངས་བྱ་རྒྱུ་ཡིན་ན། འདི་ཉིད་ཉོག་འཁྲུག་གི་འབྱུང་རྩ་ཡིན།
དུས་ཚོད་རང་ཉིད་ནི་སྒྱུར་བཀོད་ལ་བློ་འདུན་པའི་མིའི་ཕྱི་མོ་ཡིན།
འཁོར་བསྐྱོད་ཀྱི་ཁྲོད་ནས་ཁོས་འཇིག་རྟེན་གྱི་ཡོད་ཚད་རྣམ་པ་
གསར་བར་བསྒྱུར་ལ། ཕྱི་ངོས་ནས་ད་དུང་བལྟས་ཚོད་ཀྱིས་མ་
འགྱུར་བ་འདྲར་སྣང་བར་བྱེད། གལ་ཏེ་དེ་ལྟ་མིན་པར་ཆོས་དངོས་
གསར་བ་བྱུང་བ་ཆེས་གློ་བུར་བ་ཡིན་ན་ཕྱི་རྒོལ་གྱི་སྟོབས་ཤུགས་



ཆེན་པོ་དང་གཡོལ་དཀའ། དེའི་ཕྱིར་སྒྱུར་བཀོད་བྱ་བར་གཟབ་
གཟབ་བྱ་དགོས། སྒྱུར་བཀོད་བྱེད་ཐེངས་རེ་རེ་ངེས་པར་དུ་དགོས་
ངེས་ཅན་ཞིག་ཡིན་དགོས་པ་ལས། གསར་བཤད་ཐུན་མིན་གྱི་ཆེད་
དུ་ཡིན་ན་མི་རིགས། སྒྱུར་བཀོད་བྱ་བར་གྱ་ཚོམ་གྱིས་ལས་ལ་འཇུག་
པ་ལྟ་བུ་ལྷག་པར་མི་རུང༌། མཉམ་འཇོག་དགོས་པ་ནི། གལ་ཏེ་མང་
བོ་ཞིག་གིས་བསྟོད་བསྔགས་མཛད་ཀྱང་ནི་དེ་ལ་ད་དུང་ཉེན་ཁ་
ཡོད་དོ།། 《དམ་པའི་གསུང་རབ》ཀྱིས་ཀྱང་ང་ཚོར་དེ་ལྟར་གདམས་
ཡོད། །



བདེ་ཐད་གླེང་བ།
མི་རྣམས་ཇི་ལྟར་ན་ཚེ་རིང་བར་འགྱུར་བ་འདི་ནི་གསོ་བ་རིག་
པ་ཁོ་ན་ལ་རག་ལས་པ་མ་ཡིན། སྐྱེ་ཁམས་འཕྲོད་བསྟེན་གྱི་ཤེས་བྱ་
ཡོད་པ་དེ་ཡང་བདེ་སྲུང་གི་སྨན་ཆེས་ལེགས་པོ་ཞིག་ཡིན། འདོད་
འདུན་གང་ཞིག་ལ་ “གལ་ཏེ་དེས་བདེ་ཐང་ལ་གནོད་པས་ངས་ངེས་
པར་དུ་གཅོད་དགོས་སོ” སྙམ་དུ་གཏན་འབེབས་ཐུབ་ན། དེ་ཉིད་
“ གང་ཞིག་བདག་ལ་གནོད་པ་མེད་པ་འདྲ་བས་དེ་ཉིད་བཏང་
སྙོམས་སུ་བསྐྱུར་ཆོག” སྙམ་པ་ལས་བདེ་འཇགས་ཡིན། ཤ་དར་ཁྲག་
དར་གྱི་གསར་བུའི་དུས་སུ་ལོབས་པའི་དགའ་ཕྱོགས་མི་ལེགས་པ་
དེ་དག མ་འོངས་རྒས་དུས་སུ་མཉམ་དུ་རྩིས་གྲངས་ཆེན་པོ་རྒྱག་རྒྱུ་
ཡིན་པ་ཤེས་དགོས། རང་ཉིད་ཀྱི་ལོ་ན་རིམ་གྱིས་ཇེ་མཐོར་འགྲོ་བ་



ལ་མཉམ་འཇོག་དགོས། སྔོན་གང་སྒྲུབ་པའི་བྱ་བ་ནམ་ཡིན་ཡང་
སྒྲུབ་ཐུབ་པོ་བསམ་མི་རུང་། རྒྱུ་མཚན་ནི་དངོས་སུ་ནས་ལོ་ཟླའི་
བགྲོད་པ་སུས་ཀྱང་བཟློག་དཀའ། གལ་ཏེ་བཟའ་བཏུང་གི་ལོབས་
ཕྱོགས་ཤིག་བསྒྱུར་དགོས་ན། རབ་ཡིན་ན་བཟའ་བཏུང་གི་ཕྱོགས་
ཡོངས་ནས་སྡེབས་སྒྲིག་ཅིག་བྱས་ན་བཟང་། རང་བྱུང་ཁམས་ན་
ཆོས་ཉིད་ཅིག་ཡོད་པ་འདྲ་སྟེ། ཆ་ཤས་ཤིག་སྒྱུར་བ་ལས་སྤྱི་ཡོངས་
རྫོགས་སྒྱུར་བས་དགའ། ཁྱོད་ཀྱིས་བཟའ་བཏུང་དང་། གཉིད།
འགུལ་བསྐྱོད་བཅས་ཀྱི་ཐད་ནས་འཚོ་བའི་རོལ་སྟངས་གསར་བ་
ཞིག་ལྷུར་ལེན་བསམ་དུས། རིམ་གྱིས་པའི་ཚུལ་ལ་ཡིད་འཇོག་
དགོས། གྱ་ཚོམ་དུ་རྟབ་རྟབ་པོར་འཇུག་པར་མི་བྱ་སྟེ། གོམས་
གཤིས་རྙིང་བར་གོམས་པའི་ལུས་པོ་ཐབས་ལམ་གསར་བ་ལ་མི་
ལོབས་པ་དེ་ལ་གཡོལ་ཐུབ་དགོས།
དུས་རྒྱུན་སེམས་རྒྱ་ཡངས་པ་དང་། སེམས་པ་སྤྲོ་བར་བྱེད་པ་
ནི་ཚེ་རིང་ནད་མེད་ཀྱི་མན་ངག་ཅིག་ཡིན། ལྷག་པར་དུ་ཕྲག་དོག་
ཞེ་སྡང་དང་བཅས་པའི་སེམས་ཁོང་གི་ཁོང་ཁྲོ་དང་། འདང་མི་ཕོག་
པའི་བསམ་གཞིགས། ཚོད་མེད་ཀྱི་བག་མེད། སེམས་ཀྱི་ན་ཚ་སོགས་
སྤངས་པར་འོས། དུས་རྒྱུན་དུ་རེ་བ་ཡོད་པ་དང་། སྤྲོ་སེམས་ལྡན་པ།
སེམས་ཁམས་དྭངས་པ། གསོན་ཤུགས་ལྡན་པའི་སེམས་ཁམས་ཀྱི་



རྣམ་པ་ཞིག་རྒྱུན་འཁྱོངས་བྱེད་པ་དང༌། ལུས་སེམས་ལ་ཕན་པའི་
རིག་གཞུང་གི་གནས་ལ་བསམ་གཞིགས་བྱེད་འོས། དཔེར་ན། ལོ་
རྒྱུས་དེབ་ཐེར་དང་ལེགས་བཤད་ཀྱི་གསུང་རབ་ཀློག་པ་དང་རང་
བྱུང་ཁམས་ལ་ལྟ་རྟོག་བྱེད་པ་ལྟ་བུ། །
ནད་མེད་པའི་དུས་སུ་སྨན་བྱུང་རྒྱལ་དུ་བཏུང་བར་མི་བྱ་སྟེ།
དེ་མིན་ན་ནམ་ཞིག་ནད་བྱུང་དུས་སྨན་ལའང་ནུས་པ་མེད་པར་
འགྱུར། ཡིན་ནའང་ལུས་ཀྱི་ནད་ཕྲན་བུ་ཙམ་ཡིན་ཡང་དེ་འང་སྣང་
མེད་དུ་བསྐྱུར་བར་མི་བྱ་སྟེ། ཇེ་ཆེ་ཇེ་ཐུ་ལ་འགྲོ་བར་སྔོན་འགོག་བྱ་
དགོས། ནད་བྱུང་བའི་དུས་སུ་ཁམས་ཇེ་བདེར་འགྲོ་བའི་ཐབས་ལ་
བརྩོན་དགོས་ལ། ནད་མེད་པའི་དུས་སུ་དུས་རྒྱུན་ལུས་རྩལ་སྦྱོང་
བརྡར་ལ་འབད་དགོས། ལུས་ཤུགས་ངལ་རྩོལ་བ་མང་བོ་ཞིག་ལ་
ནད་བྱུང་དུས་ཁམས་ཇེ་བདེར་འགྲོ་སླ། འདིས་རྩལ་སྦྱོང་ནི་ལུས་
ཟུངས་ལ་ཤུགས་སྣོན་མཛད་པར་ཆེས་གལ་ཆེ་བ་གསལ་བཤད་བྱེད་
ཐུབ། །
གནའ་མིས་བསམ་ན་ལུས་ཟུངས་ལ་ཤུགས་སྣོན་མཛད་པའི་
ཐབས་གཅིག་ནི། ཐབས་བརྒྱ་ཇུས་སྟོང་གིས་གཏན་ནས་མི་འདྲ་
བའི་འཚོ་བའི་གོམས་གཤིས་ལྡོག་ཟླ་གཉིས་ལ་གོམས་ལོབས་སུ་འགྲོ་
རྒྱུ་དེ་རེད། འོན་ཀྱང་ངས་བསམ་ན་ཚེ་སྲོག་ལ་ཕན་པ་ཡོད་པའི་
29



གོམས་གཤིས་ལ་ཤུགས་སྣོན་མཛད་ན་ལེགས་སྟེ། དཔེར་ན། ཟས་
གཅོད་པ་དང་རྒྱུགས་པ་གཉིས་ལས་རྒྱགས་པ་བཟང་། གཉིད་
ཆགས་པ་དང་ཉལ་བ་གཉིས་ལས་གཉིད་ཉལ་བ་བཟང་། སྡོད་པ་
དང་འགུལ་བ་གཉིས་ལས་འགུལ་བ་བཟང་། གནའ་མིའི་བཤད་
ཚུལ་དེ་དག་ལའང་གནས་ལུགས་ལོས་ཡོད་དེ། མིའི་རྒྱ་ཡངས་པའི་
སྦྱོང་བརྡར་གྱིས་མིའི་གོམས་ལོབས་ཀྱི་ནུས་པ་ལ་སྒྱུར་བཀོད་ཐོབ་
ཐུབ་པས་སོ། །
སྨན་པ་ལ་ལས་ནད་པའི་འདོད་དང་བསྟུན་ལ། སྨན་པ་ལ་ལས་
ནི་ནད་པ་ལ་རང་གི་ངག་ལ་ཉན་དགོས་པའི་རེ་བ་ནན་མོ་འདོན།
གཉིས་ཀའང་མི་ལེགས་སྟེ། ཕུགས་བསམ་ཅན་གྱི་སྨན་པ་ནི་འདི་
གཉིས་ཀའི་བར་ན་ཡོད། སྨན་པ་བདམས་པའི་སྐབས་སུ་ད་དུང་
མཉམ་འཇོག་དགོས་པ་ཞིག་ལ། སྨན་པའི་མཚན་སྙན་གལ་ཆེན་པོ་
ཡིན་ཡང་། ཁྱེད་རང་གི་ལུས་ཕུང་གི་གནས་ཚུལ་ཤེས་པའི་སྨན་པ་
དེ་ལྷག་ཏུ་བཟང་།
མཆན།
གནའ་མི་ཞེས་པ་གནའ་བོའི་རོ་མའི་སྨན་པ་སེ་ལིག་སི་བསྟན་པ་
ཡིན། （ Clelsus.སྤྱི་ལོ་སྔོན་གྱི 53-? )



ལྷན་གཤིས་གླེང་བ།
མིའི་ལྷན་གཤིས་ནི་གབ་སྦེད་མངོན་ཆུང་གི་ཚུལ་དུ་ཡོད་ཀྱང་།
དེ་ཉིད་ཀྱི་མགོ་མནོན་པ་དཀའ་ལ། རྩད་ནས་སྤོངས་པ་དེ་ལས་ཀྱང་
དཀའ། གལ་ཏེ་མགོ་མནོན་ཐུབ་པའི་དབང་དུ་བཏང་ཡང་། གནོན་
ཤུགས་མེད་དུས་ལྷག་པར་ཤུགས་ཆེན་པོར་འགྱུར་སྲིད། ཡུན་རིང་
ལོབས་པའི་གོམས་གཤིས་ཁོ་ནས་ད་གཟོད་མིའི་ལྷན་སྐྱེས་ཀྱི་རྒྱུད་
གཤིས་དང་གཤིས་ཀ་ལ་འགྱུར་ལྡོག་ཅུང་ཟད་བཟོ་ཐུབ།
གལ་ཏེ་ཁྱོད་ཀྱིས་ཁྱོད་ཀྱི་ལྷན་གཤིས་གང་ཞིག་བསྒྱུར་འདོད་ན།
ཐོག་མའི་དུས་སུ་རྩལ་དུ་འདོན་པའི་དམིགས་འབེན་དེ་ཆེ་མི་རུང་
ལ་ཆུང་ཡང་མི་རུང་། དམིགས་འབེན་ཆེ་ཆེ་ན་དཀའ་བ་ལ་འཕྲད་



ནས་ཡིད་ཆད་སླ་ལ། དམིགས་འབེན་ཆུང་ཆེ་ན་འབྲས་བུ་ལ་རེག་
ཚད་དལ་བས་སེམས་ཁོང་དུ་ཆུད་སླ། འབད་བརྩོན་གྱི་ཁྲོད་ནས་
རང་སེམས་གསོ་ཐུབ་པའམ་སྐུལ་ཐུབ་པའི་བྱ་བ་སྒྲུབ་ཆོག་སྟེ། རྒྱལ་
རྩལ་ཐོག་མར་སྦྱང་མཁན་གྱིས་སྐྱ་བ་བསྟེན་པ་ལྟ་བུ། འབྲས་བུ་ལ་
རེག་རྗེས་རེ་བ་ནན་མོ་དང་དཀའ་བ་ཆེན་པོའི་སྒོ་ནས་རང་ཉིད་
ཁྱད་དུ་སེལ་བ་སྟེ། དཔེར་ན་རྩལ་སྦྱོང་མཁན་གྱིས་དངོས་པོ་ལྗིད་མོ་
བཏགས་ནས་འགྲོ་བ་ལྟ་བུ། འདི་འདྲའི་སྦྱོང་བ་ནི་དངོས་མ་ལས་
དཀའ་བས་དེའི་འབྲས་བུའང་ཆེས་ལེགས་པ་ཡིན། གལ་ཏེ་ལྷན་
གཤིས་གང་ཞིག་ཆེས་སྲ་མཁྲེགས་ཅན་དང་། ཁྱད་སེལ་བྱེད་པ་ཆེས་
དཀའ་ན་ག ཤམ་གྱི་ཐབས་བཀོད་འགའ་ལ་ཁྱོད་ཀྱིས་བསམ་
གཞིགས་བཏང་ཆོག
དང་བོ། དུས་ཡུན་རིང་བོར་རང་ཉིད་ནན་གྱིས་འཆིང་སྡོམ་བྱ་
བ། དཔེར་ན་མི་ཞིག་ཁོང་ཁྲོ་སྐྱེ་བའི་སྐབས་སུ་ཁོས་སེམས་ནས་
གསལ་བྱེད་ཉེར་དྲུག་ཁོག་འདོན་བྱས་ནས་ཁོང་ཁྲོ་མནོན་པ་ལྟ་བུ།
གཉིས་པ། རིམ་གྱིས་བག་གྱིས་བགྱི་བ་ལྷུར་ལེན་པར་བྱ་བ།
དཔེར་ན་མི་ཞིག་གིས་ཆང་གཅོད་དུས། ཉིན་རེ་རེ་བཞིན་དུ་ཇེ་ཉུང་
དུ་བཏང་ནས་ཆང་ཆོད་པ་ལྟ་བུ། །
གལ་ཏེ་མི་གང་ཞིག་ལ་ཆོད་སེམས་དང་ཞེ་དམ་ཡོད་པས། རང་



གིས་རང་ལ་བཙན་བཙུགས་ནས་གོམས་གཤིས་མི་ལེགས་པ་རྩེད་
ནས་སྤོངས་ཐུབ་ན། དེ་ནི་རྗེས་སུ་ཡི་རངས་བྱ་བའི་གནས་ཏེ།
“རྣམ་ཤེས་ཀྱི་རང་དབང་ལྷུར་ལེན་ཐུབ་པའི་མི་ནི།
ཚར་གཅིག་གིས་ལྕགས་སྒྲོག་སིལ་བུར་གཏོང་ཐུབ་པ་གང་ཡིན།”
ཅེས་པ་བཞིན་ནོ།།
དེར་མ་ཟད་གནའ་མིས་བསམ་ན། ཡོ་བ་བསྲིངས་པ་ཐལ་དྲག་
ཀྱང་མི་སྐྱོན་སྙམ། ལྡོག་ཕྱོགས་ཀྱི་གོམས་གཤིས་ཀྱིས་ལྷན་ག ཤིས་
བསྒྱུར་བར་མཛད་པ་དེ་ཡང་མི་ལེགས་པ་ཞིག་མ་ཡིན་ཏེ། མཉམ་
འཇོག་དགོས་པ་ནི། མཐའ་ཅིག་ཤོས་པ་དེ་གོམས་གཤིས་མི་བཟང་
བ་ཞིག་མིན་ན་ལེགས་པོ་ཡོང་ངེས། །
གོམས་གཤིས་ལེགས་པོ་ཞིག་འཛུགས་པའི་གོ་རིམ་ཁྲོད་དུ་དུས་
རྒྱུན་འཚབ་འཚུབ་ངང་སྡོད་པ་མི་རིགས་ཏེ། དུས་དང་དུས་སུ་
འབད་བརྩོན་ཁྲོད་ཀྱི་གྲུབ་འབྲས་དང་ནོར་འཆུག་ལ་ཕྱིར་ལྟ་བྱ་
བའི་ཁོམ་ལོང་ཡོད་དགོས། ལྷན་གཤིས་ཤིག་ཁྱད་དུ་གསོད་ཐུབ་
པར་ཡིད་ཆེས་དྲག་མི་རུང་། རྒྱུ་མཚན་ནི་ལྷན་གཤིས་ནི་གྲུང་བོ་
ཞིག་ཡིན་ཏེ། ཁྱོད་ཀྱིས་དོགས་ཟོན་བྱེད་དུས་བག་ལ་ཉལ་ཆོག་ལ།
ཁྱོད་བག་ཡངས་སུ་སྡོད་དུས་ཕྱིར་ལྡོག་འོང་། ཁོ་ནི་ཡུས་སའོ་གཏམ་
རྒྱུད་ཁྲོད་ཀྱི་བྱི་ལ་དེ་དང་འདྲ་བར་བུད་མེད་ཅིག་ཏུ་སྤྲུལ་ནས་ཟས་



ཅོག་མདུན་ནས་ལྷོད་འཇགས་ཀྱིས་འདུག་ཐུབ་ཀྱང་། ནམ་ཞིག་བྱི་
བ་ཞིག་ལྷགས་འོང་དུས་མོ་རང་དབང་མེད་པར་སྟེང་དུ་མཆོང་
འོང་། མི་ཞིག་ལ་མཚོན་ན། ཡང་ན་རང་རྟོགས་རང་མཁས་ཀྱིས་
འདི་འདྲའི་སྔ་མའི་རང་གཤིས་ཕྱིར་མངོན་པར་གཡོལ་དགོས་ལ།
ཡང་ན་ནི་དོགས་ཟོན་ཆེར་བསྐྱེད་ཀྱིས་འདི་འདྲའི་གོ་སྐབས་མང་
བོ་སྤྱད་ནས་རང་ལ་ཉམས་སད་བྱ་དགོས།
སྒེར་གྱི་འཚོ་བའི་ཁྲོད་ནས་མིའི་ལྷན་གཤིས་ལྷང་ལ་འབུད་སླ་སྟེ།
དེའི་དུས་སུ་མིས་གཏན་ནས་ཚུལ་འཆོས་བྱ་མི་དགོས་པས་སོ།། སྐད་
ཅིག་གི་བསྐྱོམ་འཁྲུགས（R $ ) ཀྱི་དབང་དུ་སོང་དུས་ཀྱང་ལྷན་
གཤིས་ལྷང་ལ་འབུད་སླ་སྟེ། སེམས་པའི་བསྐྱོམ་འཁྲུགས་དེས་རང་
གཅུན་བརྗེད་པར་བྱས་སོང་།
མི་ལ་ལ་ཞིག་གི་ལྷན་ག ཤིས་དང་ཁོའི་བྱ་བའི་རེ་བ་གཉིས་
འཚམས་པར་ཡོད། འདི་ནི་ཆེས་བདེ་སྐྱིད་ཀྱི་བྱ་བ་ཞིག་རེད། འོན་
ཀྱང་། བཙན་ཚུགས་ཀྱིས་རང་གི་ལྷན་གཤིས་དང་མི་མཐུན་པའི་
ལས་དོན་སྒྲུབ་པའི་མི་དེ་དག་ནི་ཞེ་དམ་ཡོད་མཁན་ཡིན། དེའི་ཕྱིར་
དཔེར་ན་སློབ་པ་དོན་གཉེར་གྱི་ཐད་ནས་ཆེས་མི་དགའ་བའི་
བསླབ་ཚན་ལ། རང་ལ་བཙན་བཙུགས་ནས་གཏན་ཁེལ་གྱི་དུས་
ཚོད་ལ་བརྩི་སྲུང་བྱེད་དུ་འཇུག་དགོས། རང་ཉིད་དགའ་བའི་
བད



བསླབ་ཚན་ལ་འདི་ལྟར་བྱ་མི་དགོས་སྟེ། རང་བློས་ཁྱོད་ཉིད་རང་
ཤུགས་ཀྱིས་མདུན་དུ་ཁྲིད་ནས་རྒྱུག་སྲིད། ལྷན་གཤིས་ནི་ས་བོན་
དང་འདྲ་བར་དེ་ལས་དྲི་ཞིམ་མེ་ཏོག་འཁྲུངས་སྲིད་ལ། དུག་ཤིང་
ཀྱང་སྐྱེ་སྲིད། དེ་བས་དུས་དང་དུས་སུ་དྲན་ཤེས་བསྟེན་ནས་སྔ་མ་
ལ་བསྐྱེད་བསྲིང་དང་ཕྱི་མ་ལ་དྲུངས་འབྱིན་བྱ་དགོས།
གོམས་གཤིས་གླེང་བ།
མིའི་བསམ་གཞིགས་ནི་ཀུན་སློང་ལ་རག་ལས་པ་དང་། སྐད་ཆ་
ནི་རིག་གནས་དང་ཤེས་བྱ་ལ་རག་ལས་ལ། ཁོ་ཚོའི་སྤྱོད་པ་ནི་གཙོ་
བོར་གོམས་གཤིས་ལ་རག་ལས། དེ་བས་མཱ་ཇིས་ཡཱ་རྡོ་ལིས་ནས་
བཤད་རྒྱུར། གོམས་གཤིས་ཀྱིས་ཁས་འཆེས་དང་ལྷན་ག ཤིས་ཀྱི་
ནུས་ཤུགས་ལ་ཤུགས་སྣོན་རྒྱག་ཐུབ་ཟེར། འོན་ཀྱང་ཁོས་མི་དགེ་
བའི་ལས་གང་ཞིག་སྒྲུབ་པའི་ཐད་ནས་བཤད་པ་རེད། ཁོས་བསམ་
ན་གསང་གཤེད （AJ* ) གང་ཞིག་བདམས་པའི་དུས་སུ་ཆེས་ཡིད་
རྟོན་འཕེར་བ་ནི་སྔོན་ལག་ཟུང་ཁྲག་གིས་བསླད་མྱོང་བའི་མི་ཡིན་



ཟེར། ཡང་ན་ནི་ཧིན་ལིས་གསུམ་པ་གསོད་པའི་ཁུ་ལའེ་མུའུ་དང་།
ཧིན་ལིས་བཞི་བ་གསོད་པའི་རའེ་བཱ་ལའེ་དང་། གུང་ཇའེ་བཱའེ་ལན་
ལ་གསང་རྒོལ་བྱེད་པའི་ཡའེ་འར་ཇུས་དང་ཇེ་རེ་ཏི་སོགས་འདི་
འདྲའི་མི་མིན་པ་ཁོས་བརྗོད་ཡོད་ལོས་ཆེ། ཡིན་ན་ཡང་། ཁོའི་
སྐད་ཆ་ལ་གནས་ལུགས་ཡོད་དེ། ལྷན་གཤིས་དང་ཁས་བླངས་ཡོད་
ཚད་པོར་གོམས་གཤིས་ལྟ་བུའི་ནུས་ཤུགས་མེད། འདིའི་ཕྱོགས་
ནས་ཡང་ན་ནི་ཆོས་ལུགས་ཞེན་ཕྱོགས་ཀྱི་ནུས་ཤུགས་ཁོ་ན་འདིའི་
འགྲན་ཟླ་རུ་འོངས། དེ་མ་གཏོགས་པའི་ཡོད་ཚད་ཀྱི་ཡོད་ཚད་
གོམས་གཤིས་ལ་མི་དོ། དེ་མ་ག ཏོ གས་པའི་གཞན་ཐམས་ཅད་
འདིའི་དོ་ཟླར་མི་ཡོང་། མི་ཞིག་གིས་ཇི་ལྟར་དུ་དམོད་བོར་ན།
མནའ་བསྐྱལ་ན། ལབ་རྒྱག་ན། ཁེག་ཐེག་བྱས་ནའང་མཐའ་མཇུག་
སྔར་བཞིན་དུ་གོམས་གཤིས་གང་ཞིག་བསྒྱུར་དཀའ། །
གལ་ཏེ་མི་ཞིག་གི་གོམས་གཤིས་ཀྱིས་མི་དེ་འཁོར་ལོ་ལྟ་བུར་
བྱས་ནས། ཁོའི་འཚོ་བ་དེ་ཉིད་གོམས་གཤིས་ཀྱིས་བསྐྱོད་པར་བྱས་
པ་ཡིན་ན། སྤྱི་ཚོགས་ཤིག་གི་གོམས་གཤིས་ཀྱི་ནུས་ཤུགས་ལ་
འཇིགས་རུང་འགྲན་མེད་ཀྱི་སྒེར་སྡོམ་ཀྱི་ནུས་པ་ཡོད། རྒྱ་གར་གྱི་
ཆོས་པ་ལ་མཚོན་ན། ཆོས་ལུགས་ཀྱི་གོམས་གཤིས་གང་ཞིག་ལ་བརྩི་
སྲུང་བྱེད་ཆེད། བུད་ཤིང་གི་རྩེ་ནས་ལྷོད་པོར་ཉལ་ནས་རང་ལུས་མེ་



ཡིས་བསྲེགས་ཆོག་ལ། ཁོའི་ཆུང་མ་ཡང་རང་འཐད་ཀྱིས་ཁོ་དང་
ལྷན་དུ་མེ་ལ་མཆོང་ཐུབ། གནའ་བོའི་སི་པཱ་ཏིའི་གཞོན་ནུ་རྣམས་
ཀྱིས་གོམས་གཤིས་ཀྱི་གནོན་ཤུགས་འོག ལོ་རེ་རེ་བཞིན་དུ་ལྷའི་
བསང་ཁྲིའི་སྟེང་པུས་མོ་སར་བཙུགས་ཏེ་བྲབ་ཆད（ ༣ JHI)ལྷུར་
ལངས་ནས། དཀའ་བ་བཟོད་པའི་སྦྱོང་བརྡར་བྱེད། ངའི་ཡིད་ན་
ཡོད་དེ། ཡུས་ལེ་ཧྲ་པའི་རྒྱལ་མོའི་སྐབས་ཀྱི་ཐོག་མའི་དུས་སུ། སྲོག་
ཆད་ཕོག་པའི་ཨ་འར་ལན་གྱི་མི་ཞིག་གིས་ལྕེབས་ཁྲིམས་ཆོད་དུས་
སུ་ཞགས་པ་མི་བཀོལ་བར་ལྕག་མ་བཀོལ་རྒྱུའི་རེ་འདོད་ཞུས་པ་
རེད། རྒྱུ་མཚན་ནི། དེ་ནི་ཁོ་ཚོའི་མི་རིགས་ཀྱི་གོམས་གཤིས་རེད། གོ་
ཐོས་ལྟར་ན། ཨུ་རུ་སུ་རུ་སྡིག་བཤགས་ཀྱི་གོམས་གཤིས་ཤིག་ཡོད་དེ།
ཆུ་གྲང་མོའི་ནང་ནས་ཞག་གང་བོར་སྦྱངས་ཏེ། འཁྱག་རེངས་སུ་
གྱུར་རེག་བར་དུ་འདུག་ཟེར།
འདི་དག་ལས། གོམས་གཤིས་ནི་དངོས་སུ་ནས་སྟོབས་ཆེ་ལ་
དེར་སྲ་མཁྲེགས་ཀྱི་ནུས་ཤུགས་ཤིག་ཡོད་པ་མཐོང་ཐུབ། དེའི་ཕྱིར།
ཆུང་དུས་ནས་རྨད་དུ་བྱུང་བའི་སློབ་གསོ་བརྒྱུད་ནས་གོམས་གཤིས་
ལེགས་པོ་ཞིག་འཛུགས་ཐུབ་པར་བྱ་རིགས། ང་ཚོས་ཤེས་པ་ལྟར།
ཆུང་དུས་སྦྱངས་པའི་སྐད་ཆ་ནི་སྤྱིར་ན་ཚེ་གང་བོར་བརྗེད་པར་མི་
འགྱུར། འདི་ཡང་གོམས་གཤིས་ཤིག་རེད། དར་མའི་རྗེས་ནས་སྐད་
37



དོན་འདི་ངེས་པར་དུ་བཤད་དགོས་པ་རེད། འདི་ནི་ད་ལྟ་རིག་་་་
གཞུང་ཞིབ་འཇུག་ལས་རིགས་ཀྱི་གནད་དོན་ཁོ་ན་མིན་ཏེ། “རིག་
གཞུང་ཞིབ་འཇུག་ལས་རིགས་སུ་བྱེད་པ་དེས་རིག་གཞུང་ལ་ལུས་ ་
སྲོག་ཕུལ་པའི་མིར་ཅི་ཞིག་མཚོན་བཞིན་ཡོད་པ” འདི་ལྟ་བུའི་་་་་
གནད་དོན་ཞིག་མིན་ལ། གནད་དོན་གཞན་པ་ཞིག་སྟེ། འགྲོ་བ་
མིའི་ཚེ་སྲོག་ཁྲོད་ཚན་རིག་གི་ལས་ཀ་ནི་ཅི་ཞིག་ཡིན་པ། ཚན་
རིག་གི་རིན་ཐང་ནི་ཅི་ཞིག་ཡིན་པ་དེ་ཡིན། །
གནད་དོན་འདིའི་ལྟ་ཚུལ་ཐད་ལ་སྔོན་ཆད་དང་ད་ལྟ་གནམ་
ས་ལྟ་བུའི་ཁྱད་པར་ཡོད། རྣམ་པ་ཚོས་ཕལ་ཆེར་དྲན་ངེས་རྒྱུ་རེད།
བམ་པོ་བདུན་པའི་མགོ་རུ་འདི་འདྲ་ཞིག་ཞིབ་འབྲི་བྱས་ཡོད་དེ།
བྲག་ཁུང་ནང་གི་རྐང་ལག་ལ་ལྕགས་སྒྲོག་བརྒྱབ་པའི་མི་རྣམས།
ཁོ་ཚོའི་མདུན་ཕྱོགས་ཀྱི་བྲག་ངོས་ལ་ཁ་འཁོར་ཞིང་། ཁོ་ཚོའི་རྒྱབ་
ཕྱོགས་ནི་འོད་འབྱུང་ས་ཡིན་ཡང་། ཁོ་ཚོས་མཐོང་ཐུབ་ཀྱིན་མེད་
པར། འོད་ཀྱིས་མདུན་ངོས་སུ་བྱུང་བའི་མིའི་གྲིབ་གཟུགས་ཁོ་ན་
ལ་དོ་སྣང་བྱེད་པ་དང་། གྲིབ་གཟུགས་དེ་དག་བར་གྱི་འབྲེལ་བ་
ལ་དཔྱད་པ་གཏོང་བ་ཡིན། ཐ་མར་མི་ཞིག་ལྕགས་སྒྲོག་ལས་ཐར་
ནས་ཁ་ཕྱིར་འཁོར་འཕྲལ་ཉི་མ་མཐོང༌། ཁོ་ནི་མིག་འཕྲུལ་ཀླད་
འཁྲུག་ཏུ་གྱུར་ཏེ་ཕྱོགས་བཞིར་ལག་མྱུལ་གྱིས་ད་མ་དིག་གིས་ཁོང་
38



，
，
གི་མཐོང་བ་བརྗོད་ཚེ། མི་ཚང་མས་ཁོ་སྨྱོས་འདུག་ཟེར། ཁོས་་་་
རིམ་བཞིན་འོད་སྣང་ལ་བལྟ་ཤེས་པར་གྱུར། ཕྱིས་སུ་ཁོའི་འགན་
འཁུར་ནི་ཕྱིར་བྲག་ཁུང་ནང་གི་མིའི་འཁྲིས་སུ་སོང་ནས་ཁོ་ཚོ་ཡར་
ཁྲིད་འོངས་པ་དང་། འོད་སྣང་གི་ཕྱོགས་སུ་ཁྲིད་པ་དེ་ཡིན། ཁོ་
ནི་མཚན་ཉིད་རིག་པ་བ་ཡིན་ལ། ཉི་མ་ནི་ཚན་རིག་བདེན་པ་
ཡིན། བདེན་པ་འདི་འདྲ་ཁོ་ནས་འཕྲུལ་སྣང་དང་གཟུགས་རིས་
ལ་མི་ཆགས་པར་ཡོད་པ་དངོས་མ་དེ་འཚོལ་བ་ཡིན།
རེད་དེ། དེ་རིང་སུས་ད་རུང་ཚན་རིག་ལ་འདི་ལྟ་བུའི་ལྟ་་་་
ཚུལ་འཛིན་ནམ། དེ་རིང་གི་ན་གཞོན་རྣམས་ཀྱི་ཚོར་སྣང་འདི་་་་་
ལས་ལྡོག་པ་ཡིན་ཏེ། ཚན་རིག་བསམ་བློ་ཡི་གྲུབ་པ་ནི་མིས་བྱས་་
པའི་ལྐོག་གྱུར་དངོས་མེད་ཀྱི་འཇིག་རྟེན་ཞིག་ཡིན། ལྐོག་གྱུར་་་་་
དངོས་མེད་འདིས་ཤ་སྐམ་རུས་པ་ལ་ཐུག་པའི་ལག་ཟུང་བརྐྱངས་
ནས་འཚོ་བ་དངོས་ཀྱི་ནང་སྙིང་འཛིན་བསམ་ཡོད་མོད། ནམ་་་་
ཡང་འཛིན་ཐུབ་པ་མིན། དོན་ལ་འཚོ་བའི་ཁྲོད་ཕོ་ལེད་ཐུ་ཡི་མིག་
ནང་གི་བྲག་ཁུང་ངོས་གཡོ་བའི་གཟུགས་རིས་སུ། དངོས་ཡོད་་་་
དངོས་མའི་སྙིང་རྩ་ལྡིང་བཞིན་ཡོད་དེ། གཞན་པ་ཐམས་ཅད་དེ་
ལས་བྱུང་བའི་ཚེ་སྲོག་མེད་པའི་རྣམ་ཤེས་ཡིན། གཞན་པ་ཅི་ཡང་
མེད། འགྱུར་བ་འདི་ནི་ཇི་ལྟར་བྱུང་བ་ཡིན་ནམ་ཞེ་ན། ཕོ་ལེད་
ཐུ་ཡི(སྤྱི་མཐུན་རྒྱལ་ཁབ》དུ་སྤྲོ་དགའ་ཆེན་པོས་ལྷུག་པོར་བརྗོད་
，



ལྡན་དུ་འགྱུར་བའི་རྐྱེན་དུ་གྱུར་པ་རེད། ཕྱོགས་གཅིག་གི་ནོར་
འཆུག་གིས་ཏག་ཏག་ཅིག་ཤོས་པའི་རྒྱལ་ཁ་བསྐྲུན་པ་རེད། གཏམ་
དཔེ་རུ། སྦྲུལ་གྱིས་སྦྲུལ་ཟོས་ནས་འབྲུག་ཏུ་གྱུར། ཅེས་པ་ལྟར་རོ།། །
ཕྱི་ལ་ངོམ་པའི་ཡོན་ཏན་གྱིས་དེ་འཕྲལ་མི་ཡི་བསྔགས་བརྗོད་
ཐོབ་ཐུབ་ཀྱང་། སྒམ་པོ་ནང་ན་ཡོད་པའི་ཡོན་ཏན་གྱིས་ལས་སྐལ་
བཟང་བོ་འཁྱེར་ཡོང་ཐུབ། འདི་ལ་སྨྲ་བརྗོད་ལས་འདས་པའི་རང་
གཅུན་གྱི་ནུས་པ་དགོས། སེ་པན་གྱི་མིས་འདི་ལ “བག་ཉལ་གྱི་ནུས་
པ” ཅེས་ཟེར། མི་ཞིག་ལ་ཕུལ་དུ་བྱུང་བའི་སྤུས་ཚད་ཡོད་ཅིང་།
དགོས་ངེས་ཀྱི་དུས་སུ་འདི་ལྟའི་སྤུས་ཚད་ངོམ་ཐུབ་ནས་ལས་སྐལ་
གྱི་འཁོར་ལོ་བསྐོར་ཐུབ་པ་དེ་ལ་ “ བག་ཉལ་གྱི་ནུས་པ” ཟེར།
ལོ་རྒྱུས་སྨྲ་བ་ལིས་ཝེ་ནས་སྔོན་འདི་ལྟར་དུ་ལའོ་ཇ་ཐུའུ་ཞིབ་
བརྗོད་བྱས་ཡོད་དེ།“ཁོའི་ལུས་དང་སེམས་གཉིས་ཀ་དེ་ལྟར་དུ་རྒྱ་ཆེ་
ལ་འཇོ་སྒེག་དང་ལྡན། དེ་བས་ཁོ་རང་ཁྱིམ་གང་ཞིག་ཏུ་སྐྱེས་རུང་
ཁོས་རང་ལ་ལམ་གསར་བ་ཞིག་འབྱེད་ངེས་ཡིན།” ཅེས་ཟེར། རྒྱུ་
མཚན་ནི་ལའོ་ཇ་ཐུའུ་ལ་ཕྱོགས་མང་བོའི་ཐད་ཀྱི་ནུས་པ་ཡོད།
འདིས་མི་གང་ཞིག་ལ་ཞིབ་ཏུ་རྟག་ཞིབ་བྱ་ཐུབ་ན་ནི། ཁོ་རང་ལས་
སྐལ་ཅན་ཞིག་ཏུ་འགྱུར་མིན་མཐོང་ཐུབ་པར་བསྟན། ལས་སྐལ་གྱི་
ལྷ་ནི་སྤྱིར་ལོང་བ་ཞིག་ཡིན་ཀྱང་། དེ་ཉིད་གཟུགས་མེད་ཅིག་མ་



རེད།
སྐལ་བ་དང་ལྡན་པའི་གོ་སྐབས་ནི་དགུ་ཚིགས་དང་འདྲ་བར།
དེ་དག་བྱེ་བྲག་པའི་ངོས་ནས་མིག་ལ་ཐོགས་ཐུབ་པ་ཞིག་མིན་ཀྱང་།
སྤྱིའི་ངོས་ནས་གཟི་འོད་འབར་བ་ཞིག་རེད། དེ་དང་མཚུངས་པར།
མི་གང་ཞིག་ལ་གལ་ཏེ་ཕུལ་བྱུང་གི་སྤུས་ཀ་སིལ་བུ་མང་བོ་ལྡན་གྱུར་
ན། མཐའ་མཇུག་དེ་དག་ཚང་མ་སྐལ་བ་ལྡན་པར་འགྲུབ་བྱེད་ཀྱི་གོ་
སྐབས་སུ་འགྱུར་ངེས།
ཨེ་ཐེ་ལེའེ་ཡི་མི་ཡིས་སྤྱང་གྲུང་ལྡན་པའི་མི་གླེང་དུས། དེའི་དགེ་
མཚན་གཞན་དག་གླེང་བ་མ་ཟད། ལར་ཁོར་བལྟས་ཚོད་ཀྱིས “གླེན་
ཞད” ཅིག་ཡོད་ཟེར། རེད་དེ། གླེན་ཞད་ཅིག་རེད་མ་གཏོགས་བླུན་
ཞད་མ་རེད། མི་ཞིག་ལ་ཆ་མཚོན་ན་འདི་ལས་ལྷག་པའི་ལས་བཟང་
ཞིག་ཡོད་མི་སྲིད། འོན་ཀྱང་བླུན་རྟགས་ལ་ཞེན་པ་དག་ནི་ལས་སྐལ་
ཅན་དུ་འགྱུར་མི་སྲིད། དེ་དག་གིས་བསམ་གཞིགས་ཀྱི་དབང་ཆ་
གཞན་ལ་བྱིན་པས། རང་གི་ལམ་ལ་རང་ཉིད་འགྲོ་མི་ཤེས། །
སྟེས་དབང་གི་ལས་སྐལ་གྱིས་མི་རྣམས་སྤྱི་བརྟོལ་ཅན་དང་
ཁེངས་དྲེགས་ཅན་དུ་བྱེད་མོད། དཀའ་ཚེགས་མྱངས་ནས་ཐོབ་
པའི་ལས་སྐལ་གྱིས་མི་རྣམས་འཇོན་ཐང་ཅན་དུ་བྱེད།
ལས་དང་སྐལ་བ་ཅན་ལ་མིས་བརྩི་བཀུར་བྱ་སྲིད་དེ། མ་མཐའ་



ཡང་ཁོའི་བུ་མོ་གཉིས་ཀྱི་སྟབས་ཀྱིས་ཏེ–གཅིག་གི་མིང་ལ་ཡིད་
ཆེས་དང་། གཅིག་གི་མཚན་ལ་སྙན་གྲགས་ཟེར། ཁོ་ཚོ་ཚང་མ་ལས་
སྐལ་གྱིས་བསྐྱེད་པ་ཡིན། སྔ་མ་ནི་མི་རང་ཉིད་ཀྱི་སེམས་ལས་
འཁྲུངས་ལ། ཕྱི་མ་ནི་གཞན་སེམས་ནས་སྐྱེས་པ་ཡིན། །
གནའ་བོའི་མཁས་པ་དག་གིས་གཞན་གྱི་ཕྲག་དོག་ལ་གཡོལ་
ཕྱིར། རང་ཉིད་ཀྱི་ལས་བཟང་ལ་བསྟོད་བསྔགས་མཛད་མི་སྲིད། ཁོ་
ཚོས་ཐམས་ཅད་པོ “ལྷས” སྩལ་བར་སེམས། དོན་གྱིས་རླབས་ཆེན་
གྱི་མི་སྣ་ཁོ་ན་ཉིད་ནི་ལྷས་སྐྱོབ་པ་ཡིན། ཁེ་སཱ་ཡིས་རླུང་རླབས་ཁྲོད་
ཀྱི་ཆུ་བ་ལ་བཤད་རྒྱུར། སེམས་རྣལ་དུ་ཕོབས། ཁེ་སཱ་ཁྱོད་ཀྱི་གྲུ་སྟེང་
ན་ཡོད་ཟེར། སུའུ་ལ་ནས་རང་ལ་རླབས་ཆེན་ཞེས་མིང་གིས་མི་
འབོད་པར། ལས་སྐལ་ཅན་ཞེས་འབོད་པའོ།། ལོ་རྒྱུས་ལས་མཐོང་
ཐུབ་པ་ནི། གྲུབ་འབྲས་ཐམས་ཅད་རང་ལས་བྱུང་བར་འདོད་པ་
ཐམས་ཅད་པོ་མཇུག་འབྲས་ངན་པ་དག་དག་ཡིན། དཔེར་ན། ཡཱ་
ཏན་པ་ཐེ་མོ་སའོ་སི་ཡིས་ཁོའི་ཆབ་སྲིད་སྟེང་གི་གྲུབ་འབྲས་ཐམས་
ཅད་པོར “འདི་ནི་ལས་ཀྱིས་གནང་བ་ནི་མ་ཡིན་པར། ང་རང་ཉིད་
མཁས་པའི་སྟབས་ཀྱིས་ཡིན” ཞེས་བཤད་ལ། མཐའ་མཇུག་ཁོས་
ལས་གང་སྒྲུབ་ཀྱང་རྒྱལ་ཁབ་ཐོབ་པ་ཤིན་ཏུ་ཉུང་། འཇིག་རྟེན་
ཁམས་ན་དངོས་སུ་ནས་ཁོ་ཚོའི་ལས་དང་སྐལ་བ་ཉི་མའི་སྙན་སྒྲུང་



བཞིན་དུ་རྒྱུག་པ་ཡོད་དེ། དཔེར་ན་ཕུའུ་ལིའུ་ཐཱ་ཁི་ཡིས་ཐའེ་མའོ་
ལིས་འང་གི་ལས་བཟང་དང་འ་ངེ་ཤིས་ལའོ་དང་འེ་པཱ་མུས་ནོང་ཏཱ་
ཡི་ལས་བཟང་ལ་བསྡུར་བ་མཛད་ཡོད། འོན་ཀྱང་། ལས་དང་སྐལ་
བ་འདི་དག་ལ་རྒྱལ་ཁབ་ཐོབ་པའི་འབྲས་བུ་དེ་མཐའ་མཇུག་ཁོ་
ཚོའི་སྤྱོད་བཟང་གི་ཁྲོད་དུ་ཕྱིན་ནས་ཉེར་ལེན་གྱི་རྒྱུ་འཚོལ་དགོས།
སྐལ་ངན་གླེང་བ།
“ ལས་སྐལ་བཟང་བོར་ཡིད་སྨོན་འཆོར་ཡང་། སྐལ་ངན་ལས་
རྒྱལ་བ་ནི་དེ་བས་ངོ་མཚར་ཆེ།” ཞེས་པ་འདི་ནི་སའེ་ཉུས་ཁཱ@ཡིས་
སི་ཏའོ་ཀུའི་གྲུབ་མཐའ་ལས་ཐོབ་པའི་ལེགས་བཤད་ཡིན་ལ། དོན་
གྱིས་ཀྱང་དངོས་སུ་དེ་ལྟར་རོ།། རང་བྱུང་ལས་འདས་པའི་ངོ་མཚར་
དེ་དག་སྐལ་ངན་བཏུལ་བའི་ཁྲོད་ནས་བྱུང་བ་ཉིད་ཡིན། སའེ་ཞུས་
ཁཱ་ནས་ད་དུང་བཤད་རྒྱུར། “རླབས་ཆེན་གྱི་མི་སྣ་དངོས་ནི་ལྷ་



བཞིན་འཇིགས་པ་བྲལ་བའི་སོ་སྐྱེ་དག་ཡིན” ཟེར། འདི་ནི་ཡིད་ལ་
འཇེབས་པ་སྙན་ངག་ལྟ་བུའི་ལེགས་བཤད་ཞིག་རེད། གནའ་བོའི་
སྙན་ངག་པ་རྣམས་ཀྱིས་ཁོ་ཚོའི་ལྷ་སྒྲུང་གི་ཁྲོད་དུ་འདི་ལྟར་བྲིས་
ཡོད་དེ། ཧི་ཁུ་ལུས་ཟི་ནི་ཕུའུ་ལའོ་མུས་ཞུག་སི་སྐྱོབ་དུ་འགྲོ་དུས། ཁོ་
ནི་གྱོ་མོའི་གཞོང་བ་ཞིག་ཏུ་བསྡད་ནས་རྒྱ་མཚོར་མཐར་ཕྱིནཏོ་
ཟེར། གཏམ་རྒྱུད་འདི་ནི་དོན་གྱིས་མི་ཚེ་ཡི་མཚོན་དོན་ཞིག་ཡིན་ཏེ།
ཡེ་ཤུ་བ་རེ་རེ་ཡང་ཤ་ཁྲག་གདོས་བཅས་ཀྱི་གྲུ་ཆུང་ལ་བསྡད་ནས།
ལང་ལོང་དུ་འཕྱོ་བའི་འཚོ་བའི་མཚོ་མོའི་མཐའ་བརྒལ་བ་ཡིན།
སྐལ་བཟང་ལ་དགོས་པའི་སྤྱོད་བཟང་ནི་ཆོག་ཤེས་ཡིན་ལ། སྐལ་
ངན་ལ་དགོས་པའི་སྤྱོད་བཟང་ནི་བཟོད་པ་ཡིན། ཕྱི་མ་སྔ་མ་བས་
དཀོན་ཞིང་དཀའ། （གསུང་རབ》ཀྱི 《ཞལ་གདམས་རྙིང་མ》ཡིས་
མི་རྣམས་ལ་བདེ་སྐྱིད་གདམས་པར་མཛད་ལ། （ཞལ་གདམས་
གསར་མ》ཡིས་མི་རྣམས་ལ་དཀའ་བ་ཁྱད་དུ་བསད་པ་ལས་གཟོད་
བདེ་སྐྱིད་ཐོབ་པར་གདམས་ཡོད། མཆོད་པའི་སྙན་ངག་གི་ཁྲོད་དུ་
སྐྱོ་གླུ་ནི་དགའ་གླུ་དང་འགྲོགས་ནས་ཡོད་ཅིང་། ཡའོ་པཱའོ་ཡིས་
དཀའ་བ་སྤྱད་པའི་འབྲི་བཞེངས་དེ་ཟའོ་ལའོ་མུམ་གྱི་རྒྱུ་འབྱོར་གྱི་
འབྲི་བཞེངས་ལས་ཆེས་མི་སེམས་འགུལ་བ་ཞིག་གོ།® སྐལ་བཟང་
མཐའ་དག་ལ་སྐྱོ་ངལ་མེད་པ་མ་ཡིན་པ་བཞིན་དུ། སྐལ་ངན་མཐའ་



དག་ལའང་རེ་བ་མེད་པ་མ་ཡིན། ཆེས་མཛེས་པའི་གཙག་དྲུབས་
ཞིག་ལ་མཚོན་ན། བཀྲག་མདངས་ཅན་གྱི་མེ་ཏོག་དེ་མདངས་ཞན་
གྱི་རྒྱབ་ལྗོངས་ཀྱིས་འབུར་དུ་དོད་པ་མ་གཏོགས། མདངས་ཞན་གྱི་
མེ་ཏོག་དེ་བཀྲག་མདངས་ཅན་གྱི་རྒྱབ་ལྗོངས་ཀྱིས་འབུར་དུ་དོད་
པ་གཏན་དུ་མ་ཡིན་པ་བཞིན། དེ་བས་འདི་འདྲའི་རིས་གཟུགས་
ལས་བློ་བསྐྱེད་ལོངས་ཤིག མིའི་མཛེས་སྡུག་གི་སྤྱོད་པ་ནི་རིན་ཐང་
ཆེ་བའི་བདུག་སྤོས་བཞིན་དུ། ཚ་ཞིང་སྲེག་པའི་ཁྲོད་ནས་ཆེས་
བསུང་ངད་ཅན་ཀྱི་དྲི་ཞིམ་འབྱིན་པ་ཡིན། སྤྱོད་པ་རྩིང་བོའི་གཤིས་
ཀ་དེ་སྐལ་བ་བཟང་བའི་དུས་སུ་མངོན་ཐུབ་པ་བཞིན་དུ་ཆེས་
མཛེས་སྡུག་གི་སྤྱོད་ལམ་ཡང་སྐལ་བ་ངན་པའི་ཁྲོད་ནས་མངོན་
ཐུབ་པ་ཡིན།
མཆན།
@སའེ་ཉུས་ཁཱ? -65) གནའ་བོའི་རོ་མའི་སི་ཏའོ་ཀུའི་གྲུབ་
མཐའི་མཚན་ཉིད་རིག་པ་བ་ཞིག་
འདི་ནི་གནའ་བོའི་ཀེ་རི་སེ་ལ་གྲགས་པའི་ལྷ་སྒྲུང་ཞིག་ཡིན། ཧི་
ཁུ་ལུས་ཟི་ནི་གྱད་མི་ཞིག་ཡིན་ལ། མིའི་རིགས་ལ་མེ་གནམ་ནས་
བརྐུས་པས་ལྷའི་གོ་ཇ་སའོ་ཡི་རི་བོ་རུ་བཅིངས་པའི་ཕུའུ་ལའོ་མུས་
ཞུག་སི་སྔོན་བསྐྱབས་མྱོང་།



《གསུང་རབ》ཀྱི《ཞལ་གདམས་རྙིང་མ》ཡིས་མིའི་རིགས་ལ་
དཀོན་མཆོག་ལ་དད་པ་བྱས་ནས་བདེ་སྐྱིད་ཐོབ་དགོས་པར་
གདམས་པར་མཛད་ལ། 《ཞལ་གདམས་གསར་མ》ཡིས་མིའི་རིགས་
ལ་དད་པ་བྱས་པ་ལས་འབྱུང་བར་འགྱུར་བའི་དཀའ་བ་བཟོད་
དགོས་པར་གདམས་པའོ།།
ཚེ《གསུང་རབ་ལས་ཡའོ་པཱའོ་ཡི་རྣམ་ཐར》ལས་གསལ། ཟའོ་ལའོ་
མུམ་ནི《གསུང་རབ》ཁྲོད་ཀྱི་གནའ་བོའི་མིང་གྲགས་ཅན་གྱི་རྒྱལ་
བོ་ཞིག་སྟེ། ཤེས་རབ་ཤིན་ཏུ་ཆེ།
གོ་སྐབས་གླེང་བ།
སྐལ་བ་བཟང་བོ་ལ་རེག་པའི་གོ་སྐབས་ནི་ཁྲོམ་རའི་ཉོ་ཚོང་
དང་འདྲ་བར། ཅུང་ཙམ་གྱིས་དལ་འགྱངས་སུ་ཕྱིན་ཚེ། ཁོའི་རིན་
གོང་མར་ལྷུང་འགྲོ ལར་ཁོ་རང་ལུང་བསྟན་གྱི་གླེགས་བམ་འཚོང་
བའི་ཞིས་པུས་ལཱ་དང་འདྲ་བར། གལ་ཏེ་ལུང་བསྟན་གྱི་གླེགས་བམ་
ཉོ་ཐུབ་པའི་དུས་སུ་མྱུར་དུ་མ་ཉོས་ཚེ། ནམ་ཞིག་གླེགས་བམ་དེ་



གལ་ཆེ་བར་ཤེས་ནས་ཉོ་འདོད་དུས་དཔེ་ཆ་ཁ་མི་ཚང་བར་གྱུར་
འདུག དེའི་ཕྱིར། སྲིད་པའི་གཏམ་དཔེ་ནས་བཤད་པ་ཆེས་
ལེགས་ཏེ། གོ་སྐབས་ཀྱི་རྒན་པོས་ཐོག་མར་ཁྱོད་ལ་ཁོའི་སྐྲ་ལོ་སྟེར་
ཏེ། ཁྱོད་ཀྱིས་མ་ཟིན་པར་འགྱོད་པ་སྐྱེས་དུས། ཁྱོད་ཀྱིས་ཁོའི་སྤྱི་
ཐེར་ཁོ་ན་ལ་རེག་པར་འགྱུར་བ་ལས་མེད་ཟེར། ཡང་ན། ཁོས་ཐོག་
མར་ཁྱོད་ལ་ཟིན་ཐུབ་པའི་བུམ་པའི་སྐེ་སྟེར་བར་འགྱུར། ཁྱོད་ཀྱིས་
དུས་སུ་མ་ཟིན་ཚེ་ཁྱོད་ལ་འཛིན་རྒྱུ་ཡོད་པ་འཛིན་མི་ཐུབ་པའི་བུམ་
པའི་ལྟོ་བའོ་ཟེར། །
ལས་གང་ཞིག་མ་བརྩམས་པའི་སྔ་རོལ་ཏུ་གོ་སྐབས་ཡོད་མིན་
ཤེས་པར་འགྱུར་བ་འདི་ནི་ཆེས་ཐོབ་དཀའ་བའི་ཤེས་རབ་ཅིག་
ཡིན། ཉེན་ཁ་ཕལ་ཆེར་བའི་འགག་སྒོའི་སྐབས་དེར། མི་དངོས་སུ་
སྐྱེལ་བར་བྱེད་པའི་ཉེན་ཁ་ནི་བལྟས་ན་འཇིགས་ཡེར་བའི་ཉེན་ཁ་
ལས་ཉུང་བར་སྣང་། ཆེས་བསྲན་དཀའ་བའི་དུས་ཚོད་དེ་བཟོད་
ཐུབ་སོང་ཚེ། ཕྱིས་ཀྱི་ཉེན་ཁ་གང་འདྲ་ཡིན་ཡང་འཇིགས་སུ་རུང་བ་
ཞིག་ཡིན་མི་སྲིད། དེ་བས། ཉེན་ཁས་དེད་དེ་ཡོང་དུས་གོ་སྐབས་
དམ་དུ་བཟུང་ནས་གདོང་ག ཏ ད་དེ་ཕར་འདུལ་བ་ནི་ཚམ་ཚོམ་
དང་བཅས་པའི་གཡོལ་བྱོལ་ལས་ཕན་ཁེ་ཆེ། རྒྱུ་མཚན་ནི་ཐེ་ཚོམ་གྱི་
འབྲས་བུར་ཏག་ཏག་དཀའ་བ་ཁྱད་དུ་གསོད་པའི་གོ་སྐབས་ཤོར་



བར་བྱས་པ་ཉིད་རེད། ཡིན་ན་ཡང་། འཁྲུལ་སྣང་ལ་དོགས་ཟོན་
བྱེད་པ་ཤིན་ཏུ་གལ་ཆེ་སྟེ། དགྲ་ཉི་འོད་འོག་གི་ཁོའི་གྲིབ་གཟུགས་
བཞིན་དུ་ཆེ་བར་བསམ་མི་རུང་། དེ་བས་དུས་ལ་མ་ཐོན་གོང་ནས་
རྒོལ་བ་སྔ་དྲག་པས། མཐར་རྒྱལ་ཁ་ཐོབ་པའི་གོ་སྐབས་དེ་ལས་ལྡོག་
སྟེ་ཤོར་འགྲོ་
མདོར་ན། གོ་སྐབས་ལ་ངོས་འཛིན་ཡོང་རྒྱུ་དང་གོ་སྐབས་དམ་
དུ་འཛིན་རྒྱུ་ནི་ཆེས་གལ་ཆེན་པོ་ཡིན། བྱ་བའི་འགོ་མ་བརྩམས་པའི་
སྔ་རོལ་ཏུ་གོ་སྐབས་ལ་རྟག་པར་ལྟ་ཞིབ་བྱེད་པར་ལྷ་མིག་སྟོང་བ་ལྟ་
བུ་ཡིན་དགོས་ལ། བྱ་བ་སྒྲུབ་པའི་དུས་ན་གོ་སྐབས་དམ་དུ་འཛིན་
པར་ལྷ་ཕྱག་སྟོང་བ་ལྟ་བུ་ཡིན་དགོས། ལྷག་པར་དུ་ཆབ་སྲིད་པ་ལ་
མཚོན་ན། གསང་བའི་ཇུས་འགོད་དང་རྦད་ཆོད་ཀྱི་ལག་བསྟར་ནི་
ལྷག་པར་དུ་རང་ཉིད་སྲུང་སྐྱོབ་བྱེད་པའི་མི་རིག་གོ་ཁྲབ༄༅ཡིན། རྒྱུ་
མཚན་ནི། རྦད་ཆོད་དང་མྱུར་ཚད་ནི་ཆེས་ལེགས་པའི་གསང་བའི་
མན་ངག་ཡིན་ཏེ། བར་སྣང་ན་འཕངས་ཏེ་བསྐྱོད་པའི་མདེའུ་
བཞིན་དུ་གསང་བ་ཕྱིར་བསྒྲགས་པའི་དུས་ལ་ཐོན་དུས་བྱ་བ་སྔར་
ནས་གྲུབ་ཚར་ཏེ་ཡོད།
མཆན། །
གཞིས་པུས་ལཱ། ( sbYla）ནུབ་ཕྱོགས་ཀྱི་གནའ་གཏམ་ཁྲོད་ཀྱི་ལྷ་



བ(མོ)ཞིག་ཡིན། ལུང་བསྟན་ལ་ཤིན་ཏུ་མཁས། སྔར་དཔེ་ཆ་དགུ་
བྲིས་ནས་རོ་མའི་རྒྱལ་བོར་ཕུལ་ནས་དངུལ་མང་བོ་སྟེར་དགོས་
པའི་རེ་བ་བཏོན། རོ་མའི་རྒྱལ་བོས་ཁས་མ་བླངས་པ་ལ་ཞིས་པུས་
ལཱ་ཡིས་དཔེ་ཆ་ལས་གསུམ་མེར་བསྲེགས་ནས་སྔར་བཞིན་དངུལ་
ཐོབ་པའི་རེ་བ་བཏོན། རོ་མའི་རྒྱལ་བོ་ཡ་མཚར་ནས་མོའི་དཔེ་ཆ་
བཀླགས་པར་ལུང་དུ་བསྟན་པའི་བྱ་བ་ཆེས་གལ་ཆེ་བར་མཐོང་
བས་དཔེ་ཆ་ཉོས་ཡང་དེ་དུས་ཁ་མི་ཚང་།
ལྷ་མིག་སྟོང་བ། མ་ཡིག་ནི་ཨ་ཇ་སི ( Argus)སྟེ། ཀེ་རི་སེའི་ལྷ་སྒྲུང་
ཁྲོད་ཀྱི་གྱད་མི་མིག་བརྒྱ་བ་ཡིན། ཕྱག་སྟོང་བ་ཡི་མ་ཡིག་ནི Briareus
དང་། ལྷ་སྒྲུང་ཁྲོད་ཀྱི་གྱད་མི་ཕྱག་བརྒྱ་བ་ཡིན།
མ་ཡིག་ནི “Plato” ཡི་རྨོག་སྟེ། “Pluto" ནི་ལྷ་སྒྲུང་ཁྲོད་ཀྱི་ས་ཡི་ལྷ་
ཡིན། ཁོའི་རྨོག་གིས་མི་སྣང་བར་བྱ་ཐུབ།
49



དཔའ་རྟུལ་གླེང་བ།
མི་ཞིག་གིས་ཏི་མའོ་སུ་ཟེ་ཏིས་ཞུས་ལ་འདྲི་རྒྱུར། “གཏམ་བཤད་
པ་ཞིག་ལ་མཚོན་ན་ཆེས་གལ་ཆེ་བའི་འཇོན་ཐང་གང་ཡིན” ཟེར།
ཁོས་བཤད་རྒྱུར། “གདོང་གི་རྣམ་འགྱུར།” ཡང་འདྲི་རྒྱུར། “དེའི་
འཕྲོར་གལ་ཆེ་བ་གང་རེད།” “གདོང་གི་རྣམ་འགྱུར།” “དེས་ན་



དེའི་འཕྲོ་ནས།” “ད་དུང་ཡང་གདོང་གི་རྣམ་འགྱུར” ཟེར། གཏམ་
རྒྱུད་འདི་ནི་ཀུན་གྱིས་ཤེས་པ་ཞིག་ཡིན་སྲིད་ཀྱང་། འདི་ནི་བསམ་
ན་བསམ་རྒྱུ་ཡོད་པ་ཞིག་རེད། །
ཏི་མའོ་སུ་ཟེ་ཏིས་ཞུས་ནི་མིང་དུ་གྲགས་པའི་གཏམ་བཤད་པ་
ཞིག་ཡིན་ཀྱང་། ཁོ་རང་རང་གིས་ཆེས་མཐོང་ཆེན་དུ་མཛད་པའི་
འཇོན་ཐང་སྟེ “གདོང་གི་རྣམ་འགྱུར” ལ་མཁས་པ་ཞིག་མིན། དེས་
ན་ཁོས་ཅིའི་ཕྱིར་དུ་དེ་ལྟར་གདེང་འཇོག་མཐོན་པོ་མཛད་པ་ཡིན་
ནམ། གཞན་པ་དཔེར་ན་སྐད་ཆའི་གསལ་མྱུར་གྱི་ཆ་དང་། སྐད་ཆ་
ལ་གསར་གཏོད་རང་བཞིན་དགོས་པ་སོགས་ཀྱང་ཤིན་ཏུ་གལ་ཆེན་
པོ་ཡིན། བལྟས་པ་ཙམ་གྱིས་འདི་ཡ་མཚན་པ་ཞིག་ཡིན་ཡང་། ཞིབ་
ཏུ་དཔྱད་ན་རྒྱུ་མཚན་མཐོང་ཐུབ་སྟེ། མིའི་ལྷན་གཤིས་ཀྱི་ངོས་ནས་
བཤད་ན། མིའི་བླུན་ཆ་ཤེས་རབ་ལས་མང་བས། བཅོས་མའི་རྣམ་
འགྱུར་གྱིས་དུས་རྒྱུན་བླུན་རྨོངས་པའི་སེམས་པ་སྒུལ་བར་བྱེད་པ་
ཡིན། །
འདི་དང་མཚུངས་པར། ཆབ་སྲིད་ལས་དོན་གྱི་ཁྲོད་ནས་འཇོན་
ཐང་གང་ཞིག་གལ་ཆེ་ཞེས་འདྲི་ན། དེའི་ལན་ནི། ཐོག་མར “དཔའ་
རྟུལ།” དང༌། དེ་ནས “དཔའ་རྟུལ།” གསུམ་པ་སྔར་བཞིན
“དཔའ་རྟུལ་ཡིན།” སྤྱིར་གང་ལའང་མི་འཇིགས་པའི་ཕོད་པ་ནི་མ་



ཤེས་བླུན་རྨོངས་ཀྱིས་བསྐྱེད་པའི་བུ་ཕྲུག་ཅིག་ཡིན་ཡང་། དེས་ནམ་
ཡང་བླུན་རྨོངས་རྣམས་ལ་བསླུ་བྲིད་བྱེད་ལ་དེ་དག་གི་སྤྱོད་པ་ལ་ཁ་
ལོ་བྱེད་པར་འགྱུར་བ་ཡིན། ཐ་ན་འདི་འདྲའི་ཐོ་ཅོའི་རྨོངས་ཕོད་
དེས་ལར་མཁས་པ་དག་ཀྱང་ཞུམ་པར་མཛད་པ་ཡིན།---ཁོ་ཚོའི་བློ་
རྩ་བརྟན་པོ་མིན་པའི་དུས་སུའོ། །
དམངས་གཙོའི་ལམ་ལུགས་ལ་མཚོན་ནའང་། དཔའ་ཞིང་རྟུལ་
ད་པ་ནི་དགོས་པ་ཡིན། ཡིན་ཡང་སྒེར་གཅོད་དང་རྒྱལ་བོའི་ལམ་
ལུགས་ཞིག་ལ་མཚོན་ནས་བཤད་ན། མི་བུའི་དཔའ་རྟུལ་ནི་བཟང་
ཞིག་མ་རེད། ཐོ་ཅོའི་དཔའ་རྟུལ་ལ་ཡིད་རྟོན་བྱེད་མི་རུང་སྟེ། དེ་ནི་
མཇུག་འབྲས་མི་ཤེས་པའི་སྐབས་སུ་ངར་ཆེ་ལ། མཇུག་འབྲས་ཇི་
འདྲ་ཡིན་པ་ཤེས་དུས་རྗེས་ཤུལ་ཙམ་ཡང་མེད། ཆབ་སྲིད་བྱ་བའི་
ཁྲོད་ན་ད་དུང་དཔའ་ཞིང་རྟུལ་ཕོད་པའི་ཁྲམ་པ་སྐོར་ཞིག་ཡོད་དེ།
ཁོ་ཚོས་བདེན་ལུགས་ལ་འཁེན་པ་མ་ཡིན་པར་སྟེས་དབང་ལ་
འཁེན་ནས་མི་སེམས་ལ་བསླུ་བྲིད་བཟོ་བཞིན་ཡོད། མི་དེ་དག་ནི་མ་
ཧཱ་མ་ཏི་ཡིས་རི་བོ་འབོད་པའི་ངང་ཚུལ་དང་ཤིན་ཏུ་འདྲ་སྟེ། མ་
ཧཱ་མ་ཏིས་དམངས་ཀྱི་དད་པ་འཐོབ་ཕྱིར་སྔོན་ཁོས་རི་བོ་ཞིག་ཚུར་
རང་གི་མདུན་དུ་འབོད་ཐུབ་ཅེས་བཤད། མི་རྣམས་ཁོས་རི་བོ་
འབོད་པ་ལ་ལྟ་རུ་འདུས་འོངས་པར། ཁོས་རི་དེ་ལ་ཡང་དང་བསྐྱར་



དུ་བཀའ་བསྒོས་ཀྱང་རི་བོ་གཡོ་འགུལ་མེད་པར་ཀྲོང་ངེར་འགྱིང་
ནས་བསྡད་པ་ལ། མཇུག་མཐར་ཁོས “རི་བོ་དེ་ཁོ་མ་ཧཱ་མ་ཏི་སར་
འོངས་མི་འདོད་ན། ང་མ་ཧཱ་མ་ཏི་རི་བོ་ཡོད་སར་འགྲོའོ་ཞེས་མི་
བཤད་ཀ་མེད་དུ་གྱུར།” དེ་དང་མཚུངས་པར། ཆབ་སྲིད་པའི་ཁྲོད་
ཀྱི་གཡོ་ཁྲམ་པ་དེ་དག་གིས་ཀྱང༌། ཁོ་ཚོས་ཕོད་པ་ཆེ་བའི་སྒོ་ནས་
ཁས་བླངས་པའི་མ་འོངས་འཆར་བཀོད་འབྲས་མེད་དུ་གྱུར་དུས།
ཕལ་ཆེར་བཀོད་པ་འདི་འདྲ་བ་སྤྱོད་པ་ཡིན། །
ལྟ་རྒྱ་མཐོང་རྒྱ་ཡངས་པའི་མི་ཞིག་ལ་མཚོན་ན། འཇིགས་མེད་
ཞུམ་མེད་ཡིན་ཟེར་བ་དེ་དག་དགོད་བྲོ་བའི་བབ་ཅོལ་ཙམ་ལས་མ་
འདས། དོན་གྱིས། མདོ་མེད་པ་ནི་གཤིས་སྤྱོད་མི་མཛེས་པ་ཞིག་
ཡིན་ན། འཇིགས་མེད་ཞུམ་མེད་ཅན་གྱི་གཟུ་ལུམ་པ་དེ་དག་ལ་མདོ་
མེད (.j）ཀྱི་ཆ་ནི་ངེས་པར་དུ་ཡོད། ཆེས་དགོད་བྲོ་བ་ནི་ཁྱི་ལབ་
རྒྱག་པའི་དཔའ་རྟུལ་ཞིག་གི་རྫུན་ཁུང་བརྟོལ་བ་དེ་ཡིན། དེ་འདྲའི་
མི་དེས་ལས་དང་བྱ་བ་གང་རྩོམ་ཡང་ཕྱི་ནུར་བྱ་སའི་ས་ཞིག་བསྐྱུར་
དགོས་པ་མི་ཤེས། གཟུ་ལུམ་ཅན་དེ་དག་གིས་བྱ་བ་སྒྲུབ་ཚེ་མིག་
མངས་རྩེ་ནས་འགྲོ་འགུལ་མེད་པའི་གནས་ལ་ལྷུང་བ་དང་འདྲ་བ་
ཡིན། ཕམ་སོང་ཞེས་རྒྱལ་ཕམ་གྱི་དབྱེ་བ་བཤད་དཀའ་བའི་དབང་
དུ་བཏང་ཡང་རྡེའུ་གཅིག་ཀྱང་འགུལ་ས་འགྲོ་ས་མེད། །



ང་ཚོས་དུས་རྒྱུན་མཉམ་འཇོག་དགོས་པ་ནི། དཔའ་རྟུལ་ནི་ནམ་
ཡིན་ཡང་གྱ་ཚོམ་ཅན་ཞིག་ཡིན་ཏེ། ཁོས་མདུན་དུ་ལྷགས་པར་
འགྱུར་བའི་ཉེན་ཁ་དང་དཀའ་ལས་མཐོང་མི་ཐུབ། དེ་བས། དཔའ་
རྟུལ་དེས་བསམ་གཞིགས་ལ་ཕན་མི་ཐོགས། ཡིན་ཡང་ལས་སྒྲུབ་པ་
པོ་ཞིག་ལ་ཕན་ཆེ། རྒྱུ་མཚན་ནི། བསམ་གཞིགས་ཀྱི་དུས་སུ་ངེས་
པར་དུ་མ་འོངས་པའི་ཉེན་ཁ་མཐོང་ཐུབ་དགོས་ལ། ཉེན་ཁ་དེ་
གཏོར་བཤིག་ཚབས་ཆེན་ཞིག་མིན་ན་ལས་དངོས་སྒྲུབ་པའི་སྐབས་
སུ་ཉེན་ཁ་མི་སེམས་པ་ཞིག་ཡིན་དགོས། དེ་བས་དཔའ་ཡང་ཐབས་
ལ་མི་མཁས་པ་ཞིག་ཡིན་ན་ཁོ་ལས་སྒྲུབ་པའི་ལག་རོགས་ལས། མི་
ལ་བཀོད་འདོམས་བྱེད་མཁན་ཞིག་ཏུ་བྱེད་མི་རུང་།
མཆན།
Demosthenes སྟེ (སྤྱི་ལོ་སྔོན་གྱི 384-322 བར） གནའ་བོའི་ཡཱ་ཏན་
ན་ཡི་རླབས་ཆེ་བའི་གཏམ་བཤད་པ་ཞིག་ཡིན། བཤད་ཚུལ་ལྟར་ན་
ཁོ་ལྷན་སྐྱེས་ཀྱིས་ལྕེ་མི་བདེ་བའི་མི་དིག་ལི་ཞིག་ཡིན་པར་བཤད།
གཏམ་བཤད་པར་སྦྱང་ཆེད་སྔོན་ཁ་ནང་དུ་རྡེའུ་ཆུང་ཆུང་བཟུང་
ནས་སྐད་ཆ་བཤད་པ་དང༌། དེར་མ་ཟད་བསམ་གཟས་ནས་རྒྱ་མཚོ་
ཁའི་རྦ་ཀློང་གི་འུར་སྒྲ་ཆེ་ས་ནས་སྐད་སྦྱངས་ལ། མཐར་རྒྱལ་ཁ་
ཐོབ་སྐད།



མགྱོགས་མྱུར་གླེང་བ།
སྤྱང་ལྟོགས་ཀྱིས་ཤ་ཟ་བ་ལྟར་བྱས་ན་ཕོ་བས་མི་འཇུ་བར་ནད་
ཀྱི་གཞི་མ་འཇོག་པ་ལྟར། བྱ་བ་མྱུར་དུ་འགྲུབ་འགྱུར་ལ་འཚབ་པ་
དེ་ནི་ངེས་པར་དུ་མཉམ་འཇོག་དགོས་པ་ཞིག་ཡིན།



ངོ་མ་ཅན་གྱི་མི་མགྱོགས་མྱུར་ཅན་ཞིག་ཡིན་ན། བྱ་བ་སྒྲུབ་པ་
མགྱོགས་པ་ཙམ་མ་ཡིན་པར། བྱ་བ་སྒྲུབ་པ་མགྱོགས་པར་མ་ཟད་ད་
དུང་ལེགས་པོར་འགྲུབ་པ་ཞིག་ཡིན་དགོས། དཔེར་ན། རྒྱུག་རྩལ་
འགྲན་པའི་སྐབས་ཀྱི་ཨང་དང་བོ་དེ་དག་ནི་གོམ་པ་སྤོ་ཆེ་བའམ་
འགྱོགས་མཐོ་བ་དག་ཡིན་པའི་ངེས་པ་མེད་པ་བཞིན་དུ། མིའི་ལས་
དོན་གྱི་ཁྲོད་ནས་ཀྱང་། བྱ་བ་སྒྲུབ་མཁས་པ་དེ་དག་བྱ་བ་འགྲུབ་
པར་སེམས་འཚབ་མཁན་དག་མིན།
མི་ལ་ལ་ཞིག་གིས་ཕྱི་ངོས་ཀྱི་མགྱོགས་ཚད་ཙམ་དོན་དུ་གཉེར་
བ་ཡིན། བྱ་བའི་ལས་ཕྱོད་ཆེ་བ་ངོམ་ཕྱིར་ད་དུང་ཚར་མེད་པའི་བྱ་
བ་དག་རྟབ་རྟབ་པོར་མཇུག་སྒྲིལ་བར་བྱས་པ་རེད། དོན་གྱིས་བྱ་བ་
སྒྲུབ་ཚུལ་འདི་ནི་མཇུག་འགྲིལ་ཀྱང་ཚར་མེད་པ། སྔར་ནས་མཇུག་
རྫོགས་ཆོག་པའི་བྱ་བ་ཞིག་ལ་བསྐྱར་དང་བལྡབས་ཀྱིས་ངལ་བ་མ་
བསྟེན་ན་མི་རུང་བ་ཞིག་ཏུ་བྱས་པ་ཁོ་ན་རེད། དེ་བས་ངའི་རྒྱུས་
ཡོད་ཀྱི་གྲོགས་པོ་མཁས་མཛངས་ཅན་ཞིག་གིས་འདི་འདྲའི་འཚུབ་
ཆ་ཅན་དག་ལ་དུས་རྒྱུན་བཤད་རྒྱུར། གལ་ཏེ་ང་ཚོ་ངང་རྒྱུད་རིང་
བ་ཅན་ཞིག་ཏུ་བྱེད་ན། ང་ཚོའི་བྱ་བ་དེ་སྔར་བས་མགྱོགས་པའི་
ངང་སྒྲུབ་ཚར་བར་འགྱུར་བ་ཡིན་ཟེར།
ཕྱོགས་གཞན་ཞིག་ནས་བཤད་ན། མགྱོགས་མྱུར་དངོས་མ་བོ་ལ་



དངོས་སུ་ནས་རིན་ཐང་ཡོད་པ་ཡིན། གལ་ཏེ་སྒོར་མོ་ནི་ཚོང་ཟོང་
གི་རིན་ཐང་འཇལ་བྱེད་ཡིན་པའི་དབང་དུ་བཏང་ན། དུས་ཚོད་ནི་
ལས་ཕྱོད་ཀྱི་རིན་ཐང་འཇལ་བྱེད་ཡིན། དེ་བས་ལས་གང་ཞིག་སྒྲུབ་
པར་ལས་ཕྱོད་མེད་པ་དེ་དག་གིས་འདིའི་དོན་དུ་ངེས་པར་དུ་ཚད་
ཆེས་མཐོ་བའི་རིན་ཐང་ཤོར་ངེས་ཡིན། བཤད་ཚུལ་ལྟར་ན་སི་པཱ་ཏཱ་
དང་སི་པན་གྱི་མི་ནི་ལས་སྒྲུབ་པ་ལ་དོ་ལུག་ཆེ་བར་གྲགས། དེ་བས་
འཇིག་རྟེན་ཁ་དཔེ་ཞིག་ན “ངས་སི་པན་གྱི་འཆི་ཚུལ་དང་དུ་ལེན་
འདོད” ཟེར། འདིའི་དོན་ནི་འཆི་བ་དལ་གྱིས་འོངས་ན་ཅེས་པའོ།།
གཞན་གྱིས་གནས་ཚུལ་ངོ་སྤྲོད་བྱ་བ་ལ་ཁྱོད་ཀྱིས་ཉན་དུས།
རབ་ཡིན་ན་ཐོག་མར་ངང་རྒྱུད་ཡོད་པའི་སྒོ་ནས་ཉན་ན་ལེགས་ཏེ།
འཚུབ་ཆའི་སྒོ་ནས་གཞན་གྱི་གཏམ་ལ་མཚམས་གཅོད་པ་མི་ལེགས།
རྒྱུ་མཚན་ནི། སྐད་ཆའི་བར་ནས་བཅད་པས་ན་བཤད་མཁན་པས་
བརྗོད་དོན་རྙིང་བ་ཡང་ནས་མི་བསྐྱར་ཐབས་མེད་ཡིན། དེའི་ཕྱིར།
བར་ནས་བཤད་མཚམས་གཅོད་མཁན་དེ་དག་ནི་གཏམ་རིང་ཚར་
རྒྱུ་མེད་པ་བཤད་མཁན་དེ་དག་ལས་ཀྱང་ཞེ་མུར་བ་ཞིག་གོ།
སྐད་ཆ་ཉ་ཉོག་བཤད་པས་དུས་ཚོད་ཆུད་ཟོས་སུ་གཏོང་བ་ཡིན་
ལ། བསྒྲུབ་བྱའི་གནད་འཛིན་པ་ལ་མཁས་པ་དང་ཤོར་ལྷག་མེད་
པར་བྱས་པས་ནི་དུས་ཚོད་ལ་གྲོན་ཆུང་བྱེད་ཐུབ། གཏམ་བཤད་
57



གང་ཡིན་ཡང་རིང་དྲགས་པ་དང་བློ་ཡུལ་ལས་འགོངས་ཆེ་བ་ནི་
རིགས་པ་ཞིག་མིན། དེ་ཉིད་རྒྱུག་རྩལ་འགྲན་པའི་སྐབས་སུ་ལཱ་རིང་
གྱོན་པའམ་འཕྱོར་ལྭ་གྱོན་པ་དང་གཉིས་སུ་མེད། གླེང་གཞི་དང་།
མཚམས་སྦྱར། ཐད་ཀར་མ་ཡིན་པའི་བསྐོར་བ། ད་དུང་གཏམ་
བཤད་ཀྱི་བར་གྱི་མི་སྣའི་མཚམས་སྦྱོར་སོགས་ཀྱིས་དུས་ཚོད་ཆུད་
ཟོས་སུ་གཏོང་བ་ཡིན། འདི་དག་བལྟས་ན་ཁེངས་བསྐྱུང་དང་འདྲ་
ཡང་དོན་གྱིས་གསོག་གསོབ་ཀྱི་ཆ་འགེབས་སྲུང་བྱེད་པའི་ལོང་
གཏམ་ཁོ་ནའོ།།
གཏམ་བཤད་དུས་ཆེས་བྱེ་བྲག་པའམ་ཆེས་ཙག་ཙིག་གི་ཆ་མང་
ཐལ་ན་མི་རིགས་པར་མཉམ་འཇོག་དགོས། དེའི་འབྲས་བུ་ལ་
བརྗོད་དོན་ངོ་མ་བོ་སྟོན་པ་ལ་གེགས་བྱེད་པར་འགྱུར་བ་ཡིན། ཁྱོད་
ཀྱི་ལྟ་བ་ལ་རྒོལ་བའི་མི་གང་ཞིག་ལ་སྐད་ཆ་བཤད་དུས། ངེས་པར་
དུ་ཁ་སྟབས་ལྷོད་པོ་དང་བཤད་ཤེས་བྱ་དགོས། དེ་མིན་ན་རྨ་ཐོག་
ཏུ་ཚྭ་བཏབ་པ་ལྟར་དོན་དག་ཇེ་བཙོག་དང་ལྟ་བ་ཇེ་མཁྲེགས་ （ ཨུ་
ཚུགས་ཇེ་བཙན བོད་འགྱུར་མའི་མཆན）སུ་འགྲོ་ངེས་ཡིན།
མྱུར་ཚད་ཡོད་ལ་ལས་ཕྱོད་ཆེ་བའི་སྒོ་ནས་བྱ་བ་གང་ཞིག་སྒྲུབ་
པར། བྱ་བའི་གོ་རིམ་ལ་བཀོད་སྒྲིག་ཡག་པོ་ཡོད་པ་དང་། དུས་ཚོད་
ལ་བཀོད་སྒྲིག་ཡག་པོ་ཡོད་པ། གནད་འཛིན་ཐུབ་པ་བཅས་ཡོང་



དགོས། འོན་ཀྱང་། བཀོད་སྒྲིག་བྱེད་དུས་ཞིབ་ཚགས་ཆེ་ཐལ་བའམ་
ཙག་ཙིག་ཡིན་ཐལ་ནའང་མི་ལེགས་པས་མཉམ་འཇོག་དགོས།
གནད་འཛིན་ཐུབ་སོང་ན་དོན་གྱིས་དུས་ཚོད་ལ་གྲོན་ཆུང་བྱས་པ་
ཡིན། གནད་འཛིན་མ་ཐུབ་པའི་འདུར་རྒྱུག་ནི་མུན་ནག་ནང་ལ་
མདའ་འཕངས་པ་དང་གཉིས་སུ་མེད་དོ།།
བྱ་བ་གང་ཞིག་སྒྲུབ་པར་གོ་རིམ་གསུམ་ཡོད་དེ། གྲ་སྒྲིག་དང་།
གྲོས་བསྡུར་དང༌། ལག་བསྟར་རོ།། བྱ་བའི་ལས་སྤྱོད་ཇེ་མཐོར་
གཏོང་ཆེད་བར་གྱི་གྲོས་བསྡུར་གྱི་སྐབས་སུ་མང་ཁར་མང་ཉན་
དང་། བློ་བསྡུར་དགེ་འཚོལ་བྱ་བ་དགོས་ངེས་ཅན་ཞིག་ཡིན། གྲ་
སྒྲིག་དང་ལག་བསྟར་གྱི་སྐབས་སུ་ནུས་ཚོད་ཀྱིས་མི་ཉུང་ཞིང་
བཅུད་ཅན་ཞིག་ཡིན་ན་ལེགས། འཆར་གཞི་གང་ཞིག་གྲོས་བསྡུར་
གྱི་ཁྲོད་དུ་མ་ཕྱིན་པའི་གོང་རོལ་ཏུ་རྩོམ་གདན(མ་ཡིག）ལྟ་བུ་
ཞིག་གྲ་སྒྲིག་བྱས་ན་ལས་ཕྱོད་མཐོར་འདེགས་འོང་བ་ལ་ཕན་ཆེ། མ་
ཡིག་དེ་ཉིད་གྲོས་བསྡུར་གྱི་ཁྲོད་ནས་ཁྱོན་ཡོངས་ནས་ཁས་མ་
བླངས་པའི་དབང་དུ་བཏང་ཡང་། སྐབས་བབས་ཀྱི་བགྱི་བ་དེ་ཉིད་
ལ་འཕེལ་རྒྱས་བྱུང་བ་ཡིན་ཏེ། དེས་གནས་ལུགས་དང་མི་མཐུན་པ་
རྣམས་གཏན་ནས་སྤངས་ཏེ་ཁ་ཕྱོགས་ཀྱི་ཐད་ལ་བློ་བསྐྱེད་ཀྱི་དགེ་
མཚན་ཡོད། འདི་ནི་ཐལ་བར་བསྲེགས་པའི་ཐལ་ཕུང་དེ་ས་རྡུལ་



ལས་རྩི་ཤིང་ཀྱི་སྐྱེ་འཕེལ་ལ་ཕན་ཡོད་པ་བཞིན་ནོ།།
བསྔགས་བརྗོད་གླེང་བ།
བསྔགས་བརྗོད་ཐོབ་མིན་དང་ཡང་ན་བསྟོད་བསྔགས་ཇི་འདྲ་
ཐོབ་ཡོད་མིན་དེ་དུས་རྒྱུན་མི་ཞིག་གི་ཡོན་ཏན་དང་། མི་གཤིས་ལ་



ཚད་འཇལ་བྱ་བའི་ཚད་ཐིག་ཏུ་བཟུང་ཡོད། དོན་གྱིས་དེ་ནི་མེ་ལོང་
ནང་གི་གཟུགས་བརྙན་དང་འདྲ། བསྔགས་བརྗོད་དེ་ནི་དམངས་
གྱི་ན་བའི་ཁྲོད་ནས་ཐོན་པ་ཡིན་པས་ན་སྤྱིར་དེ་དག་ནི་རྫུན་ཟོབ་
ཅན་ཞིག་ལས་དེས་རིན་ཐང་དངོས་མ་བོ་མཚོན་མི་ཐུབ། རྒྱུ་མཚན་
ནི་དམངས་གྱི་ན་བས་རླབས་ཆེ་ཞིང་བླ་ན་མེད་པའི་གཤིས་སྤྱོད་
ལེགས་པོ་དངོས་དེ་ངོས་མི་ཟིན། ཆེས་རིན་ཐང་མེད་པའི་གཤིས་
སྤྱོད་ལ་བསྔགས་བརྗོད་ཐོབ་པ་ཆེས་སླ་ལ། ཅུང་ཙམ་གྱིས་འཕགས་
པའི་གཤིས་སྤྱོད་ཀྱིས་ཀྱང་ཁོ་ཚོའི་དང་བ་འདྲེན་པར་འགྱུར། འོན་
ཀྱང་། ཆེས་བླ་ན་མེད་པའི་གཤིས་སྤྱོད་ཉིད་ལ་ཁོ་ཚོར་མཆོག་དམན་
དབྱེ་འབྱེད་ཀྱི་ནུས་པ་མེད། །
དེའི་སྟབས་ཀྱིས་མི་རྣམས་གཡོ་སྒྱུའི་བསླུ་བྲིད་ཀྱི་དབང་དུ་གྱུར་
ནས། བསྔགས་བརྗོད་ནམ་ཡང་ཚུལ་འཆོས་ལ་སྦྱིན་པར་འགྱུར། དེ་
བས་གྲགས་པ་ནི་ཆུ་ཀླུང་དང་འདྲ་བར་དེའི་ཁ་ན་འཕྱོ་བ་ནི་ཡང་
གསོབ་ཀྱི་དངོས་པོ་ཡིན་པ་ལས། བབ་ལྕི་བ་ཅན་གྱི་དངོས་རྫས་མིན།
རིན་ཐང་ལྡན་པའི་བསྔགས་བརྗོད་ནི་རིགས་ལམ་རྣམ་པར་ཕྱེད་
པའི་རྣམ་དཔྱོད་ཅན་དག་ལས་ཐོན་དགོས་པ་ཞིག་ཡིན། དེ་འདྲའི་
བསྔགས་བརྗོད་ནི 《དམ་པའི་གསུང་རབ》ན་ཇི་སྐད་གསུང་པའི .
“ གྲགས་པ་བཙན་པོ་སྣུམ་ཚོན་མཛེས་པོ་བཞིན།། མི་ཡི་འཆི་བ་སྐྱེ་



བ་ལས་ལྷག་བྱེད། ” ཅེས་པ་དངོས་ཡིན། བགྲགས་པ་དེ་འདྲས་ནི་
བསྐལ་བའི་བར་དུ་གནས་པར་བྱེད་ལ། བརྟག་བཟོད་ཅན་དུ་འང་
བྱེད་དོ།།
བསྔགས་བརྗོད་ལ་དོགས་པ་ཟ་དགོས་པར་བསྟན་པ་ནི་རྒྱུ་
མཚན་མེད་པ་མ་ཡིན་ཏེ། འཇིག་རྟེན་ཁམས་ན་གྲགས་པ་སྐམ་པོས་
མི་སེམས་བཟུང་བ་ཤིན་ཏུ་མང་།
གལ་ཏེ་ཁྱོད་ལ་བསྔགས་བརྗོད་བྱེད་པའི་མི་དེ་ངོ་དགའ་སྤྲེལ་
ལད་ཅན་ཆེས་གྱི་ན་བ་ཞིག་ཡིན་ན། ཁོས་ཁྱོད་ལ་བཤད་པའི་སྐད་
ཆ་དེ་གཞན་གང་ལའང་གང་འདོད་དུ་བཤད་ཆོག་པའི་སྟོང་གཏམ་
ཞིག་ཡིན། གལ་ཏེ་ཁོ་ནི་ཕུལ་བྱུང་གི་ངོ་དགའ་སྤྲེལ་ལད་ཅན་ཞིག་
ཡིན་ན། ཁོས་ངེས་པར་དུ་ཐབས་རྩལ་ཆེས་མཆོག་ཏུ་གྱུར་བ་བཀོལ་
ངེས་ཏེ། ཁོས་མིའི་སེམས་ཀྱི་ཆེས་ངའོ་སྙམ་པའི་ཆ་དེ་ལ་གཟས་ནས་
ངོ་དགའ་བྱེད་ངེས།
ངོ་དགའ་སྤྲེལ་ལད་ཅན་དེའི་ཕོད་པ་ཆེ་ན་ནི། ཁོས་ཐ་ན་ཁྱོད་ཀྱི་
སེམས་སྟེང་གི་ཆེས་ངོ་ཚ་རུ་སྙམ་པའི་སྐྱོན་ཆ་ལ་དམིགས་ནས། ཁྱོད་
ཀྱི་སྐྱོན་ཆ་ཆེན་པོ་དེ་ཡོན་ཏན་ཆེན་པོ་ཞིག་ཏུ་དང་། ཆེས་གླེན་
རྨོངས་ཀྱི་ཆ་དེ་ཆེས་ཤེས་རབ་ཅན་དུ་བསྔགས་བརྗོད་བྱ་ངེས། དེའི་
སྒོ་ནས་ཁྱོད་ཀྱི་རྣམ་དཔྱོད་ལ་འཐོམ་སྦྲིད་བཟོ་བ་ཡིན།



ཡང་བསྔགས་བརྗོད་ལ་ལ་ཞིག་ནི་དགེ་ལ་བསྐུལ་བར་བྱེད་པ་
ཅན་ཡིན། དེ་ནི་མི་ཚོས་བཤད་པའི “སྐུལ་ལྕག་རང་བཞིན་ཅན་གྱི་
བསྔགས་བརྗོད” ཅེས་པ་དེའོ།། མཁས་མཛངས་ཅན་གྱི་བློན་མང་བོ་
ཞིག་གིས་རྒྱལ་བོ་ལ་ཐབས་འདི་བཀོལ་བ་ཡིན།
བསྔགས་བརྗོད་ལ་ལ་ཞིག་སྡིགས་དམོད་ལས་ཀྱང་ཐུ་སྟེ། དེ་ནི་
གཞན་ཁྱོད་ལ་ཕྲག་དོག་སྐྱེ་རུ་འཇུག་པར་བྱེད་པའི་བསྔགས་བརྗོད་
ཀྱི་རིགས་དེ་ཡིན། དེ་ནི་མི་རྣམས་ཀྱིས་བཤད་པའི “ དགྲ་ཆེས་
འཇིགས་སུ་རུང་བ་ནི་ཁྱོད་ལ་བསྔགས་བརྗོད་བྱེད་བཞིན་པའི་དགྲ་
དེའོ ” ཞེས་པ་དེ་རེད། དེའི་ཕྱིར་གནའ་བོའི་ཀེ་རི་སེའི་མི་ཡིས “ སྣ་
མགོ་ཡི་རྨ་ལ་མཛེས་པར་བསྔགས་པ་ལ་དོགས་ཟོན་བྱོས” ཅེས་ཟེར།
ང་ཚོས་གཏམ་དཔེ་རུ་བཤད་པའི “ལྕེ་རྨ་ཅན་གྱི་གཏམ་ལ་མཉམ་
ཞོག ” ཅེས་པ་བཞིན་ནོ། །
སེམས་བཟང་གི་བསྔགས་བརྗོད་ཡིན་ན་ཡང་། ཚད་དང་རན་པ་
ཞིག་ཡིན་འོས། ཟོའོ་ལོ་མིན་གྱིས་བཤད་ན། “ནངས་སྔ་མོ་ནས་
བཟུང་ཁྱོད་ཀྱི་གྲོགས་པོ་ལ་བསྔགས་བརྗོད་བྱ་བ་ལས་ཁོ་ལ་སྡིགས་
སྨོད་བྱས་པས་དགའ” ཟེར། དོན་བཟང་བོ་ལ་བསྔགས་བརྗོད་ཚད་
ལས་འདས་པ་བྱས་པས། དེ་ལས་ལྡོག་པའི་མཐོང་ཆུང་དང་ཕྲག་
དོག་དྲངས་ནས་འོངས་པ་ཤེས་ན་ལེགས།



མི་གང་ཞིག་གིས་རང་ལ་རང་བསྟོད་བྱ་བའི་ཐད་ནས། ཆེས་
དམིགས་བསལ་ཅན་རེ་འགའ་ལས་ཐམས་ཅད་པོར་འབྲས་བུ་ལྡོག་
པ་ཁོ་ན་འབྱིན་པ་ཡིན། མི་ཞིག་གིས་རང་ལ་ངོམ་སོ་བྱེད་ཆོག་པ་
རང་གི་ལས་འགན་ཉིད་ལས་གཞན་མེད། རྒྱུ་མཚན་ནི། ལས་འགན་
ཆེན་པོ་ཕྲག་ལ་འཁུར་ཡོད་དུས་དེ་ལ་ངའོ་སྙམ་པའི་དབང་ཆ་ཡོད་
པ་ཡིན། རོ་མ་རྒྱལ་ཁབ་ཀྱི་མཚན་ཉིད་རིག་པ་བ་དང་ཆོས་དཔོན་
དག་གིས་དངོས་དོན་གྱི་བྱ་བཞག་ལྷུར་ལེན་པའི་དམག་མི་དང་
ཆབ་སྲིད་པ་ལ་སྣང་ཆུང་མཛད་དེ། ཁོ་ཚོ་ལ “དོན་ཐ་མལ་བ་སྒྲུབ་
མཁན” ཅེས་འབོད། དོན་གྱིས་དོན་ཐ་མལ་བ་སྒྲུབ་མཁན་དེ་དག་
གིས་ལྷུར་ལེན་པའི་བྱ་བ་དང་འགན་ཁུར་ཁོ་ཚོའི(མཚན་ཉིད་རིག་
པ་བ་དང་ཆོས་དཔོན་བསྟན། བོད་འགྱུར་མའི་མཆན) ཟབ་མོ་
ལྟར་སྣང་བའི་རྟོག་གེ་ལས་འཇིག་རྟེན་ཁམས་ལ་ཕན་པ་ཆེ། དེ་བས།
《དམ་པའི་གསུང་རབ》ནང་གི་ཧྲིན་པོའོ་ལོ་ཡིས་རང་བསྟོད་བྱེད་
དུས་དུས་རྒྱུན་ཐོག་མར་སྐད་ཆ་འདི་ལྟ་བུ་ཞིག་བཤད་དེ། “ངས་
སྐད་ཆ་སྦོམ་པོ་ཞིག་བཤད།”ཟེར། འོན་ཀྱང་ཁོའི་ལས་འགན་བཤད་
དུས། ངའོ་སྙམ་པའི་སྒོ་ནས “དེ་ནི་ངའི་གཟི་བརྗིད་ཆེ་ཞིང་ང་རྒྱལ་
བྱེད་ཆོག་པའི་ལས་འགན་ནོ” ཅེས་ཟེར།
མཆན།



O《ཞལ་གདམས་རྙིང་མའི་གདམས་པའི་རིམ་པ》ལེའུ 7 པའི་ཚན་
པ་དང་བོ་ལས།
བརྩེ་དུང་གླེང་བ།
གར་སྟེགས་སྟེང་གི་བརྩེ་དུང་ལ་འཚོ་བའི་ཁྲོད་ཀྱི་བརྩེ་དུང་



，
，
，
ལས་མཛེས་སྡུག་ཆེན་པོར་ལྡན། གར་སྟེགས་སྟེང་ནས་བརྩེ་དུང་ནི་
སྤྲོ་གར་དང་སྐྱོ་གར་གྱི་རྐྱེན་དུ་བྱས་ནས་ཡོད་ལ། མི་ཚེའི་ཁྲོད་ནས་
བརྩེ་དུང་གིས་དུས་རྒྱུན་བཀྲ་མི་ཤིས་པའི་སྣེ་ཁྲིད་ནས་འོངས། ལར་
བརྩེ་དུང་ནི་བསླུ་བྲིད་ཅན་གྱི་གདོན་འདྲེ་དང་འདྲ་ལ། ལར་ཤ་
འཁོན་གྱི་ལྷ་མོ་དང་འདྲ།
རླབས་ཆེན་གྱི་མི་སྣ་དངོས་མ་ཡོད་ཚད་ཀྱི་ཁྲོད་དུ ( གནའ་དང་
ད་ལྟ་གང་ཡིན་ཡང་མིའི་རིགས་ཀྱི་དྲན་པའི་ངོས་ན་མ་ནུབ་རྟག་ཏུ་
གནས་ཚད) བརྩེ་དུང་གི་དབང་གིས་སྨྱོ་འབོག་ཅན་དུ་གྱུར་བ་ཞིག་
མེད་པ་ཁྱོད་ཀྱིས་མཐོང་ཐུབ། རྒྱུ་མཚན་ནི། རླབས་ཆེན་གྱི་བྱ་
བཞག་གིས་འདི་ལྟའི་ཅོལ་ཆུང་གི་ཡིད་འགྱུར་ལ་ཚད་འཛིན་མཛད་
པས་ཡིན། རོ་མའི་ཨན་ཏུང་ཉིས་འོ་དང་ཁི་ལོ་ཏིས་ཡཱི གཉིས་
དམིགས་བསལ་ཡིན། སྔ་མ་ནི་རང་བཞིན་གྱིས་འདོད་ཡོན་འཁྲིག་
པའི་ལས་ལ་དགའ་མཁན་ཞིག་དང་། ཕྱི་མ་ནི་ཆེས་གཟབ་ནན་བློ་
རིག་བཀྲ་བ་ཞིག་ཡིན། དེ་བས། བརྩེ་དུང་གིས་ཡངས་ཤིང་དྲང་
བའི་བྲག་ཁོག་དབང་དུ་སྒྱུར་སྲིད་པ་མ་ཟད། ལར་ཚགས་དམ་པའི་
སེམས་ཁོང་དུ་འང་འཇབ་རྒོལ་བྱེད་སྲིད། གལ་ཏེ་སོ་སྲུང་དམ་པོ་
མིན་ཚེ།
འེ་ཡིས་ཁི་ལཱ་སི@ནས་སྔོན “མི་ཚེ་ནི་གར་སྟེགས་ཆེན་པོ་ཞིག་



ལས་མ་འདས”ཞེས་པའི་བླུན་གཏམ་ཞིག་བཤད་ཡོད་དེ། བླ་མེད་བྱ་
བཞག་ལ་བརྩོན་པ་ལྷོད་མེད་བྱེད་རིགས་པའི་མིའི་རིགས་ཀྱིས་རང་
དབང་བྲལ་བའི་བྲན་བཞིན་དུ་རྩེད་དགས་དུས་འདའ་བར་བྱེད་
དགོས་པ་དང་འདྲ་བར་བསྟན། བརྩེ་དུང་གི་བྲན་གཡོག་ནི་སྤྱིར་ཟ་
འཐུང་ཙམ་ཞིག་དོན་དུ་གཉེར་བའི་དུད་འགྲོའི་རིགས་དང་མི་འདྲ་
ཡང་། གར་ལྟར་ཀྱང་ཁ་མིག་བཞིན་རས་ཀྱི་བྲན་གཡོག་རེད། འོན་
ཀྱང་དཀོན་མཆོག་གིས་མི་ལ་བསྩལ་བའི་མིག་དབང་ལ་དེ་ལས་
ཆེས་བླ་ན་མེད་པའི་དགོས་ཕན་ཡོད། །
ཚད་ལས་བརྒལ་བའི་བརྩེ་དུང་གི་འཚོལ་བསྙེགས་ཀྱིས་མིའི་
རིན་ཐང་ལ་དམའ་འབེབས་བྱེད་ངེས་ཡིན། དཔེར་ན། བརྩེ་དུང་གི་
ཁྲོད་ཁོ་ནར་ངོ་དགའ་གཅམ་གསག་གི་སྐད་ཆ་དེ་དག་མཁོ་བ་ཡིན།
དེ་ལས་གཞན་པའི་དུས་སུ་སྐད་ཆ་དེ་ལྟ་བུ་ལ་གཞན་གྱིས་ཁྲེལ་
དགོད་བྱེད་སྲིད། གནའ་མིས་བཤད་ན “ཆེས་མཐོ་བའི་བསྟོད་
བསྔགས་ནི་ནམ་ཡང་རང་ལ་བསྐྱུར་ཡོད” ཟེར། ཡིན་ཡང་དགའ་
རོགས་ཀྱི་བསྟོད་བསྔགས་ཁོ་ན་ཁྱད་པར་བ་ཡིན། རྒྱུ་མཚན་ནི། ཐ་
ན་ཆེས་ང་རྒྱལ་ཅན་གྱི་མི་ཞིག་ཡིན་ཡང༌། དགའ་རོགས་ཀྱི་མདུན་
ནས་རང་འདོད་ཀྱིས་རང་མགོ་རང་གིས་སྨད་པར་བྱེད་པ་ཡིན།
དེའི་ཕྱིར་གནའ་མིས་བཤད་པ་ལེགས་ཏེ། “ལྷ་ཡིན་ཡང་བརྩེ་དུང་



གི་ཁྲོད་ནས་རྣམ་རིག་རྒྱུན་འཁྱོངས་བྱེད་དཀའ” ཞེས་ཟེར། དགའ་
རོགས་ཀྱི་ཞན་ཆ་འདི་མི་གཞན་པའི་མིག་ངོ་ན་གསལ་གྱི་ལེར་ཡོད་
པ་མ་ཟད། མོས ( ཡང་ན་ཁོས)ཀྱང་ཁོར(ཡང་ན་མོ ) བསྙེགས་
བཞིན་པ་མིན་ན། མཛའ་བའི་ཡུལ་དུ་གྱུར་བའི་མོ་འམ་ཁོའི་མིག་
ལམ་ནའང་གསལ་བོ་ཡིན། དེའི་སྟབས་ཀྱིས་བརྩེ་དུང་གི་སྐྱིན་ཚབ་
ནི་འདི་ལྟ་སྟེ། དགའ་བ་ལག་ཏུ་མ་རེག་པའི་ཚེ་ན། སེམས་ཀྱི་གཏིང་
རིམ་དུ་ཉར་བའི་སྣང་ཆུང་གི་སེམས་པ་ཞིག་ཐོབ་པ་ཡིན། འདི་ནི་
གཏན་དུ་བདེན་པའི་གཏན་སྲོལ་ཞིག་ཡིན།
འདི་ལས་མཐོང་ཐུབ་པ་ནི། མི་རྣམས་ཀྱིས་འདི་འདྲའི་ཡིད་
འགྱུར་ལ་གཟབ་གཟབ་ཆེན་པོ་གནང་དགོས་སྟེ། འདིས་མི་རྣམས་
ལ་ཆོས་དངོས་གཞན་དག་ཤོར་དུ་འཇུག་པར་མ་ཟད། མི་རང་ཉིད་
ཀྱང་ཤོར་དུ་འཇུག་སྲིད། ཆོས་དངོས་གཞན་དག་ཤོར་བའི་ཐད་
ནས། གནའ་བོའི་སྙན་ངག་པས་ང་ཚོར་སྔར་ནས་གསུངས་ཡོད་དེ།
ཧེ་ལོན་བསྙེགས་པའི་མི་དེས་རྒྱུ་ནོམ་དང་ཤེས་རབ་གཉིས་ཀ་དོར་
བ་ཡིན།©
མི་སེམས་ཆེས་གཉོམ་པའི་དུས་སུ་བརྩེ་དུང་ཆེས་སླ་བར་ནང་
འཛུལ་བྱེད་པ་ཡིན། དེ་ནི ( མི་སེམས་ཆེས་གཉོམ་པའི་དུས་ནི) བྱ་
བ་ལམ་ལ་སོང་ནས་རང་སེམས་རང་གིས་སྦྱར་ནས་ཡོད་དུས་དང་



ལས་ལམ་ལ་མ་སོང་བར་ཁེར་ཧྲེང་སེམས་ཁོང་ཆུབ་ཀྱི་དུས་ཡིན། ཕྱི་
མའི་གནས་སྐབས་དེར་བརྩེ་དུང་ཐོབ་པའི་ངེས་པ་མེད། འདི་
འདྲའི་སྐབས་སུ་མི་རྣམས་བརྩེ་དུང་གི་མེ་ལྕེ་རུ་ལྕེབས་ལ་མྱུར་བ་
ཡིན། འདི་ལས་ཤེས་ཐུབ་པ་ནི། བརྩེ་དུང” ནི “བླུན་རྨོངས” ཀྱི་བུ་
ཕྲུག་ཡིན་པ་དེའོ།། འོན་ཀྱང་། མི་ཁ་ཤས་ཤིག་གི་སེམས་ཁོང་ན་བརྩེ་
དུང་ཡོད་པའི་དབང་དུ་བཏང་ཡང་། ཁོས་དེ་ལ་ཚོད་འཛིན་ཐུབ་པ་
ཡིན། ཁོས་བརྩེ་དུང་གིས་བྱ་བཞག་ཆེན་པོ་ལ་བར་ཆད་བྱེད་དུ་མི་
འཇུག བརྩེ་དུང་གིས་ནམ་ཞིག་ལ་སེམས་ཁམས་ལ་བར་ཆད་བྱེད་
པའི་དུས་སུ། དེས་བརྟན་ཞིང་བརླིང་བའི་སྒོ་ནས་རང་གི་སྔར་ཡོད་
དམིགས་འབེན་ལ་ཕྱོགས་པར་གེགས་བྱེད་པ་ཡིན། །
ངས་རྒྱུ་མཚན་ཅི་ཡིན་མི་ཤེས་ཀྱང་། དམག་མི་མང་ཤོས་ཤིག་
བརྩེ་དུང་གི་རྒྱ་རུ་ཚུད་སླ། འདི་ནི་ཡང་ན་ཁོ་ཚོ་ཆང་འཐུང་བར་
དགའ་བ་བཞིན་དུ། ཉེན་ཁའི་འཚོ་བ་ལ་རྩེད་དགའི་ཁ་གསབ་ཅིག་
ལྷག་པར་མཁོ་བའི་སྟབས་ཀྱིས་ཡིན་ཀྱང་སྲིད།
མི་སེམས་ན་ཡོངས་ཁྱབ་ནས་བརྩེ་བ་ཆེན་པོ་ཞིག་ཡོད་ཀྱང་
སྲིད། གལ་ཏེ་དེ་ཉིད་དམིགས་བསལ་གྱི་ཡུལ་ཆོས་གེ་མོ་ཞིག་གི་སྟེང་
ལ་གཅིག་ཏུ་བསྡུས་པ་མིན་ན། དེ་ཉིད་ཆེས་རྒྱ་ཆེ་བའི་དམངས་མང་
བོའི་སྟེང་དུ་འཇོག་ངེས་པས། རང་ཉིད་ཀྱང་དགེ་ཚུལ་སློང་ལ་ལ་



ཞིག་དང་འདྲ་བར་བྱམས་སྙིང་རྗེ་ཅན་དུ་འགྱུར་བ་ཡིན། །
ཁྱོ་ཤུག་གི་བརྩེ་བས་མིའི་རིགས་ཀྱི་འཕེལ་ཁ་རྒྱས་པ་ཡིན།
གྲོགས་པོའི་བརྩེ་བས་མི་ལ་གྲོགས་བགྱིད་པ་ཡིན། ཡིན་ཡང་མི་
ཚངས་འཁྲིག་སྦྱོར་གྱི་བརྩེ་བས་ནི་མིའི་མགོ་འཕང་སྨད་ཅིང་གཏོར་
བརླག་ཁོ་ན་བཟོས་པ་ཡིན་ལགས།
མཆན།
@གནའ་བོའི་ཀེ་རི་སེའི་ལྷ་སྒྲུང་ཞིག་སྟེ། ཏིས་ཀྲུང་ཧེ་ན་འདྲེ་མོ་
ཞིག་ཡོད་ལ། སྐད་ངག་ཤིན་ཏུ་བདེ་བས་ཕར་བསྐྱོད་ཚུར་ལོག་གི་གྲུ་
རྫིངས་ལ་བསླུ་བྲིད་བཟོས་ནས་ཉེན་གནས་སུ་ཚུད་པར་བྱེད།
©ངག་རྒྱུན་དུ་བཤད་པའི་དམྱལ་བའི་ལྷ།
ཨན་ཏུང་ཉིས་འོ་ནི་ཁེ་སཱའི་དམག་དཔོན་ཞིག་སྟེ། ཕྱིས་སུ་བུད་
མེད་ལ་ཆགས་པའི་དབང་གིས་དམག་ཕམ་ནས་སྲོག་ཤོར། ཁི་ལོ་
ཏིས་ཡཱ་ནི་རོ་མའི་སྲིད་སྐྱོང་བ་ཞིག་སྟེ། ཁོ་ཡང་བུད་མེད་ལ་ཆགས་
པའི་དབང་གིས་སྲོག་ཤོར། །
ཨི (སྤྱི་ལོ་སྔོན་གྱི 342-སྤྱི་ལོ་སྔོན་གྱི 270) བར་གྱི་གནའ་བོའི་རོ་མའི་
མཚན་ཉིད་རིག་པ་བ་ཞིག་ཡིན། །
ཀྱི་གནའ་བོའི་ཀེ་རི་སེའི་ལྷ་སྒྲུང་སྟེ། བཤད་རྒྱུན་ལྟར་ན། རྒྱལ་མོ་ཧི་
ལཱ་དང་ཤེས་རབ་ཀྱི་ལྷ་མོ་མུས་ནཱ་ཧྥ་དང་མཛེས་སྡུག་གི་ལྷ་མོ་ཝེ་ནཱ་



སི་གསུམ་གྱིས་གསེར་གྱི་ཀུ་ཤུ་ཞིག་བརྩད་དེ། ཐུ་ལོ་ཡུས་ཀྱི་རྒྱལ་
བུར་དབྱེ་ཐག་གཅོད་པར་ཞུས། ལྷ་གསུམ་གྱིས་འདོད་པ་རེ་རེར་
གསོལ་ལ། མུས་ནཱ་ཧྥ་ཡིས་ཤེས་རབ་གསོལ། ཝེ་ནཱ་སི་ཡིས་མཛེས་མ་
ཧེ་ལོན་གསོལ། རྒྱལ་མོས་རྒྱུ་ནོམ་གསོལ། མཐར་རྒྱལ་བུས་གསེར་གྱི་
ཀུ་ཤུ་ཝེ་ན་སི་ལ་གནང་།
ཁྱིམ་ཚང་གླེང་བ།



བུ་ཕྲུག་གི་མདུན་ནས་ཕ་མས་རང་གི་དགའ་བ་དང་སྐྱོ་བ།
འཇིགས་སྐྲག་བཅས་ཡོད་ཚད་སྦ་གསང་བྱེད་ཤེས་དགོས། དགའ་
བ་ནི་སྨྲ་མི་དགོས་པ་ཞིག་ཡིན་ལ། སྐྱོ་བ་དང་འཇིགས་སྐྲག་ནི་
བཤད་མི་རུང་བ་ཞིག་ཡིན། བུ་ཕྲུག་གིས་ཕ་མའི་དཀའ་ལས་ཞིམ་
མངར་ཅན་དུ་བྱེད་ལ། ཕ་མའི་སྐྱོ་བ་ཇེ་སྐྱོ་རུ་ཡང་བྱེད། བུ་ཕྲུག་གིས་
ཕ་མའི་འཚོ་བའི་ཁུར་བོ་ཇེ་མང་དུ་གཏོང་ཡང་། ཕ་མའི་འཆི་བ་ལ་
འཚེར་བའི་འཇིགས་སྐྲག་ཇེ་ཆུང་ལ་གཏོང་།
སྐྱེ་དངོས་ཡོད་ཚད་པས་སྐྱེ་འཕེལ་བརྒྱུད་དེ་རབས་ཕྱི་མ་བསྐྱེད་
པ་ཡིན་ཡང་། མིའི་རིགས་ཁོ་ནས་ཕྱི་རབས་པ་བརྒྱུད་ནས་རང་གི་
སྙན་གྲགས་དང་། མཛད་རྗེས། མི་གཞིའི་མཛེས་པ་ཤུལ་དུ་འཇོག་
ཐུབ། ཡིན་ན་ཡང་། ཅིའི་ཕྱིར་ལ་ལ་ཞིག་གིས་རབས་ཕྱི་མ་མ་བསྐྱེད་
པར་བསྐལ་བའི་བར་དུ་གནས་ཐུབ་པའི་མཛད་རྗེས་བཞག་པ་རེད་
ཟེར་ན། དེ་ནི་ཁོ་ཚོས་ཤ་ཁྲག་གདོས་བཅོས་ཀྱི་ལུས་རྟེན་ཞིག་འདྲ་
བཟོ་བྱེད་མ་ཐུབ་ཀྱང་། སྟོབས་ཤུགས་ཡོད་དགུ་རྩལ་སྤྲུགས་ཀྱིས་
སྙིང་སྟོབས་ཞིག་འདྲ་བཟོ་བྱས་པ་རེད། དེ་བས་རྒྱུད་ཆད་པའི་མི་
འདི་དག་ནི་དོན་གྱིས་རང་ཤུལ་ལ་ཆེས་སེམས་ཁུར་བྱེད་པའི་མི་
ཡིན། ལས་དོན་ཆེན་པོར་གྲུབ་པའི་མི་ཡིས་བུ་ཕྲུག་ལ་རེ་བ་ལྷག་
པར་ཆེ་སྟེ། ཁོ་ཚོས་བུ་ཕྲུག་ནི་རང་རིགས་ཀྱི་རྒྱུད་འཛིན་མཁན་ཞིག་
72



ཏུ་མ་ཟད། ད་དུང་རང་གིས་སྒྲུབ་པའི་ལས་དོན་གྱི་ཆ་ཤས་ཞིག་ཏུ་
ངོས་འཛིན་པས་སོ།།
ཕ་མ་ཡིན་པའི་ཆ་ནས། ལྷག་པར་དུ་དེ་ལས་ཀྱང་ཨ་མས་རང་
གི་བུ་ཕྲུག་ལ་ཚད་ལས་འདས་པའི་གཅེས་ལང་བྱེད་སྲིད། སོའོ་ལོ་
མིན་གྱིས་སྔོན “ ཤེས་རབ་ཀྱི་བུ་ཡིས་ཨ་ཕ་ལ་དགའ་སྤྲོ་སྦྱིན་ལ། བླུན་
རྨོངས་ཀྱི་བུ་ཡིས་ཨ་མ་ལ་ངོ་ཚ་ཉོས་འོངས” 2ཞེས་གདམས་པར་
མཛད་ཡོད། ཁྱིམ་ཚང་ཞིག་ནས་ཆེས་ཆེ་བའི་བུ་ཕྲུག་གམ་ཡང་ན་
ཆེས་ཆུང་བའི་བུ་ཕྲུག་ལ་བྱམས་གཅེས་ལྷག་པ་བ་ཐོབ་སྲིད་ཏེ། བར་
གྱི་བུ་ཕྲུག་ཤིན་ཏུ་བརྗེད་སླ། འོན་ཀྱང་འཁྱོངས་ནས་འོངས་བའི་བུ་
ཕྲུག་ཏག་ཏག་ཁོ་ཚོ་རེད། །
བུ་ཕྲུག་ཆུང་དུས་སུ་ཁོ་ཚོའི་ཕྱོགས་ལ་སེར་སྣ་ཚད་ལས་བརྒལ་
བ་བྱེད་མི་རིགས་ཏེ། དེ་ལྟར་བྱས་པས་ཁོ་ཚོ་ཐ་ཤལ་ཅན་དུ་འགྱུར་
སྲིད་པ་དང་། ཐ་ན་མགོ་བདེ་དྲན་འཕྲུལ་ཅན་ནས་ཆེས་ཐ་ཆད་དུ་
འགྱུར་སྲིད། ཕྱིས་སུ་འབྱོར་བ་ཡོད་པ་ཅན་དུ་གྱུར་ཡང་དེའི་དུས་
ཚུལ་མཐུན་གྱིས་རྒྱུ་འབྱོར་དེ་དག་བཀོལ་མི་ཤེས། བློ་གྲོས་ཅན་གྱི་ཕ་
མས་བུ་ཕྲུག་གི་བདག་གཉེར་དོ་དམ་ཐད་ནས་ནན་མོ་བྱེད་ཀྱང་།
སྒོར་མོའི་བཀོལ་སྤྱོད་ཀྱི་ཐད་ནས་ཅུང་ཡངས་པོ་མཛད་ཀྱང་མི་
ཆོག་པ་མེད། འདིར་དུས་རྒྱུན་འབྲས་བུ་ལེགས་པོ་འབྱུང་རྒྱུ་ཡོད། །
73



དར་མ་ཞིག་ཡིན་པའི་ངོས་ནས། ཁྱིམ་གཅིག་གི་སྤུན་ཟླའི་བར་
དུ་འགྲན་རྩོད་སློང་མི་རིགས་ཏེ། ཁོག་ནད་དུག་དུ་གྱུར་ཚེ་སྤུན་
མཆེད་དག་དར་མའི་དུས་སུ་སོན་ཀྱང་འདུམ་པ་སྔར་བཞིན་ཡོང་
མི་ཐུབ། །
ཨིས་ཐཱ་ལིས་ཡི་གོམས་སྲོལ་ལྟར་ན། བུ་ཕྲུག་དང་དབོན་པོ་ཚ་མོ་
དག་ལ་ལྟ་སྟངས་གཅིག་ཏུ་འཛིན་ཏེ། མཛའ་བས་དམ་དུ་འབྲེལ་བ་
ཡིན། འདི་ནི་བླང་བྱ་ཞིག་ཡིན་ཏེ། རྒྱུ་མཚན་ནི་འདི་ཉིད་རང་བྱུང་
གི་ཤ་ཁྲག་གི་འབྲེལ་བ་དང་ཤིན་ཏུ་མཐུན་པས་སོ། དབོན་པོ་མང་
བོ་ཞིག་རང་གི་ཕ་ལས་རང་ཉིད་ཀྱི་ཁུ་བོ་དང་། ཨ་ཁུ་དང་ལྷག་པར་
འདྲ་བ་མ་ཡིན་ནམ།
བུ་ཕྲུག་ཆུང་དུས་ནས་ཕ་མས་ཁོ་ཚོའི་མ་འོངས་པའི་ལས་ཀའི་
ཁ་ཕྱོགས་ལ་བསམ་བློ་གཏོང་བ་དང་དེའི་ཕྱོགས་ནས་གསོ་སྐྱོང་
བྱེད་རིགས་ཏེ། སྐབས་འདིར་ཁོ་ཚོ་ལ་བཅའ་བཅོས་ལྷག་པར་དུ་སླ།
ཡིན་ན་ཡང་བུ་ཕྲུག་ཆུང་དུས་སུ་དགའ་བའི་བྱ་བ་ཁོ་ཚོས་ཚེ་གང་
བོར་བསྒྲུབ་འདོད་ཀྱི་བྱ་བ་ཡིན་པའི་ངེས་པ་མེད་པ་འདིར་མཉམ་
འཇོག་དགོས། གལ་ཏེ་བུ་ཕྲུག་ལ་ཁྱད་འཕགས་གཟེངས་སུ་ཐོན་
པའི་ལྷན་སྐྱེས་ཀྱི་ཡོན་ཏན་ཞིག་ཡོད་ན། དེ་ཉིད་གསོ་སྐྱོང་གིས་
འཕེལ་རྒྱས་སུ་གཏོང་དགོས་པ་སྨོས་མེད་ཡིན་ཀྱང་། སྤྱིར་བཤད་ན།



གཤམ་གྱི་ལེགས་པར་བཤད་པ་འདི་ནི་གོ་ཤིན་ཏུ་ཆོད་པ་ཞིག་ཡིན་
ཏེ། ཇི་སྐད་དུ “རྒྱུན་གྱི་སྦྱོང་བརྡར་གྱི་སྒོ་ནས། གོམས་ན་སླ་བར་མི་
འགྱུར་བའི།། དངོས་དེ་གང་ཡང་ཡོད་མ་ཡིན།། ” ཅེའོ།། ད་དུང་
མཉམ་འཇོག་དགོས་པ་ཞིག་ནི། བུ་ཕྲུག་གི་ཁྲོད་ནས་ཤུལ་བཞག་
འཛིན་དབང་མེད་པའི་བུ་ཕྲུག་གིས་རང་གི་རྩོལ་བ་བརྒྱུད་ནས་བྱ་
བ་ལེགས་པོ་འཁྱོངས་ལ། ཟས་རང་གྲུབ་གོས་རང་གྲུབ་ཅན་དེ་དག་
གིས་བྱ་བཞག་ཆེན་པོ་འཁྱོངས་སོང་བ་ཤིན་ཏུ་ཉུང་།
མཆན།
@《དམ་པའི་གསུང་རབ་རྙིང་མ མན་ངག》བཅུ་བའི་ས་བཅད་
དང་བོ།
མཛའ་བརྩེ་གླེང་བ།



གནའ་མིས་བཤད་ན། ཁེར་རྐྱང་ལ་དགའ་བའི་མི་ནི་གཅན་
གཟན་མིན་ན་ལྷ་ཡིན་ཟེར། བདེན་ལུགས་དང་ནོར་འཆུག་ཉ་ཉུང་
བསྲེས་ནས་ཡོད་པ་ལ་འདི་ལས་ལྷག་པའི་སྐད་ཆ་གཞན་ཞིག་ཡོད་
མི་སྲིད། གལ་ཏེ་ན། མི་ཞིག་སྤྱི་ཚོགས་དང་ཁ་བྲལ་ཏེ། རི་ཁྲོད་
ནགས་ཁྲོད་དུ་ཕྱིན་ནས་གཅན་གཟན་གྲོགས་སུ་བསྟེན་པ་ཞིག་ཡིན་
ན། དེ་ནི་ལྷ་རུ་ཇི་ལྟར་འགྱུར་ཏེ་གཏན་ནས་འགྱུར་མི་སྲིད། མི་ཞིག་
གིས་འདི་ལྟར་བགྱི་བའི་དམིགས་ཡུལ་ནི། སྤྱི་ཚོགས་ལས་བུད་དེ་
ཆེས་བླ་མེད་ཀྱི་འཚོ་བ་ཞིག་འཚོལ་བའི་དབང་དུ་བཏང་ན་ཡང་དེ་
ལྟར་ཡིན། དཔེར་ན་གནའ་བོའི་ཨེ་ཕུས་མིན་ཏིས་སི་དང་། ནའོ་
མན། ཨེ་ཕུས་ཀུ་ལ་སི། ཨ་པོའོ་ལའོ་ཉུས་སི་སོགས་ལྟར་དུ། །
ལ་ལ་ཞིག་གིས་ཁེར་རྐྱང་ཁོ་ན་བྱེད་འདོད་བསམ་པ་ནི།
མཛའ་བརྩེ་དང་བྱམས་བརྩེ་ཅན་གྱི་མི་ཚོགས་ཀྱི་ཁྲོད་ནས་འཚོ་བ་
རོལ་མ་ཐུབ་པས་ཡིན། དེ་འདྲའི་སྐྱོ་ངལ་ནི་གནའ་བོའི་ལ་ཏིང་
གཏམ་དཔེ་རུ་བཤད་པའི “མཁར་གྲོང་ཞིག་ས་རྒོད་ལུང་སྟོང་དང་
གཉིས་སུ་མེད” ཅེས་པ་ལྟ་བུ་ཞིག་ཡིན་ལ། མིའི་ངོ་གདོང་ནི་སྐྱ་ཐིག་
གི་རི་མོ་ཞིག་དང་འདྲ་ལ། མིས་བཤད་པའི་སྐད་ཆ་ནི་སྣ་ལ་གཟན་
པའི་ཅ་ཅོ་ཞིག་ལས་མ་འདས། དེ་བས་འདི་ལས་ལྡོག་འདོད་པ་ཉིད་



ལས་འདིའི་ནང་འཇུག་མི་འདོད། །
འདི་ལས་མཐོང་ཐུབ་པ་ནི་མི་དང་མིའི་བར་གྱི་མཛའ་བརྩེ་
ནི་མི་ཚེ་ལ་མཚོན་ན་ཇི་འདྲའི་གལ་ཆེ་ཨང་། མཛའ་བརྩེ་ཐོབ་མི་
ཐུབ་པའི་མི་ནི་ཚེ་གང་བོར་ཁེར་རྐྱང་ཡིན་ངེས་ལ། མཛའ་བརྩེ་མེད་
པའི་སྤྱི་ཚོགས་ནི་ཡོ་ལང་རྒོད་པའི་མྱ་ངན་གྱི་ཐང་ཞིག་ཡིན། དེ་
བས་ཁེར་རྐྱང་ལ་དགའ་བའི་མི་དེ་དང་དེའི་གཤིས་ཀ་ནི་མི་ལ་མི་
གཏོགས་པར་གཅན་གཟན་ལ་གཏོགས། །
སྐྱེས་བུ་གང་ཞིག་མི་འདོད་པ་ཞིག་དང་འཕྲད་དེ་ཡིད་མུག་
སྡང་སེམས་དང་བཅས་ཏེ་ཡོད་དུས། རང་གི་སྙིང་ཉེའི་གྲོགས་པོ་
ཞིག་ལ་སྙིང་གཏམ་ལྷུག་པོར་བཤད་པས་རང་ལ་དབུགས་དབྱུང་
ཐོབ་ཡོང་། དེ་མིན་ན། ཡིད་མུག་འདི་ལྟ་བུས་ནད་ཀྱི་སྣ་འདྲེན་པར་
འགྱུར། གསོ་བ་རིག་པས་བཤད་ན། མཆིན་ནད་མཆིན་སྨད་ཀྱིས་
སེལ་ལ་མཚེར་ནད་མཚེར་སྨན་གྱིས་སེལ། བློ་ནད་བློ་སྨན་གྱིས་སེལ་
ཅིང་མགོ་ནད་མགོ་སྨན་གྱིས་སེལ་ཟེར། ཡིན་ན་ཡང་། སེམས་ཁོང་
གི་ཡིད་མུག་དེ་སྙིང་ཉེའི་གྲོགས་པོ་མ་གཏོགས་སྨན་རྫས་གང་ཞིག་
གིས་ཀྱང་སེལ་མི་ཐུབ། སྙིང་ཉེའི་གྲོགས་པོ་ཁོ་ན་ལ། ཁྱོད་ཀྱི་སྐྱོ་
གདུང་དང་དགའ་སྤྲོ། འཇིགས་སྐྲག་དང་རེ་བ། རེ་དོགས་དང་ཁ་
ཏ་འཛེམ་མེད་དུ་བཤད་ཆོག



འདིའི་སྟབས་ཀྱིས་ཐ་ན་མཐོན་པོ་ཁྲི་སྟེང་ན་འགྱིང་བའི་
རྒྱལ་བོ་རྣམས་ལ་འང་མཛའ་བརྩེ་མེད་ཐབས་མེད། མང་བོ་ཞིག་
གིས་རང་ཉིད་ཀྱི་མགོ་འཕང་དམའ་བར་ཕབ་ནས་ཀྱང་མཛའ་བརྩེ་
ལ་དོན་གཉེར་བྱས་པ་རེད། །
སྤྱིར་ན་རྒྱལ་བོས་མཛའ་བརྩེའི་ལོངས་སྤྱོད་ལོངས་སུ་བྱ་མི་
ཐུབ་སྟེ། མཛའ་བརྩེའི་རྨང་གཞིའི་ཆ་རྐྱེན་ནི་འདྲ་མཉམ་ཡིན་ལ།
རྒྱལ་བོ་དང་བློན་འབངས་ཀྱི་གོ་གནས་ལ་བར་ཁྱད་ཆེ་བས་སོ། དེ་
བས་རྒྱལ་བོ་མང་བོ་ཞིག་གིས་རང་ཉིད་དགའ་བའི་མི་དེ་དང་
འགྲོགས་བདེ་ཕྱིར་དེ་དག “ ནང་བློན” དང “ཉེ་འཁོར” དུ་མི་
འཐེན་ཐབས་མེད་བྱུང་། རོ་མ་ཡི་མི་ཡིས་འདི་ལྟའི་མི་ལ “རྒྱལ་བོའི་
སེམས་ཚེགས་རོགས” ཅེས་ཟེར། འབོད་ཚུལ་འདིས་དོན་དང་ཆེས་
མཐུན་པའི་སྒོ་ནས་ཁོ་ཚོའི་ཕན་ནུས་རྗོད་ཐུབ་ཡོད། དོན་གྱིས།
རང་གཤིས་ཅོལ་ཆུང་སེམས་ཆུང་གི་རྒྱལ་བོ་དག་གིས་འདི་ལྟར་
མཛད་པ་མ་ཟད། རང་ག ཤི ས་བ རྟན་ཞིང་བརླིང་ལ་ད པ འ་
མཛངས་གཉིས་ལྡན་གྱི་རྒྱལ་བོ་དག་གིས་ཀྱང་རང་གི་བློན་འབངས་
ཀྱི་ཁྲོད་ནས་གྲོགས་མ་བདམས་ཐབས་མེད་ཡིན། འདི་ལྟའི་འབྲེལ་
བ་འདི་འཛུགས་ཕྱིར་ཁོ་ཚོས་རང་གི་མ་གཞིའི་རིགས་རུས་མཐོན་
པོ་དེ་གང་ནུས་ཅི་ལྕོགས་ཀྱིས་བརྗེད་དགོས་པ་ཡིན།



་
རོ་མའི་སྡིག་སྤྱོད་རྒྱལ་བོ་སུའུ་ལཱ་ཡིས་སྔོན་ཕང་ཕའེ་དང་
གྲོགས་བསྒྲིགས་པ་ལ། ཁོས་གྲོགས་ཀྱི་མཛའ་བརྩེའི་ཆེད་དུ་ཕང་
ཕའེ་ཡིས་རེ་ཞིག་སྐད་ཆ་བཤད་སྟངས་ཤིག་གིས་ཕོག་ཐུག་བཏང་
བ་བཟོད་པར་མཛད། ཕང་ཕའེ་ནས་རྒྱལ་བོའི་མདུན་ནས “ཞོགས་
པའི་ཉི་གཞོན་ལ་དགའ་མཁན་ནི་རང་ཤུགས་ཀྱིས་རྒོངས་ཀའི་ཉི་
ནུབ་ལ་དགའ་མཁན་ལས་མང” ཞེས་རང་ལ་རང་གིས་བསྔགས་
བརྗོད་མཛད་པ་ཡིན། རླབས་ཆེན་གྱི་བཙན་པོ་ཁའེ་སཱ་ནས་ཀྱང་
སྔོན་པུའུ་ལུའུ་ཐུའུ་སི་ལ་གྲོགས་བསྒྲིགས་ལ། དེར་མ་ཟད་ཁོང་ཉིད་
རང་གི་ཤུལ་འཛིན་པའི་གྲས་སུའང་བཞག མཐར་མི་འདི་ཏག་
ཏག་ཁའེ་སཱ་ལ་བསླུ་བྲིད་བྱས་ནས་གཡོ་འོག་ཏུ་བཙུད་ཏེ་དམར་
གསོད་བྱེད་མཁན་དུ་གྱུར་བ་རེད། ཨན་ཏུང་ཉིས་ཀྱིས་རྗེས་ནས་
པུའུ་ལུའུ་ཐུའུ་སི་ལ “གདོན་འདྲེ” ཞེས་འབོད་པར་གནས་ལུགས་
ཡོད་དེ། ཁོས་ཁའེ་སཱ་ལ་བསླུ་བྲིད་བྱས་པའི་བྲིད་པ་དེ་གདོན་འདྲེའི་
འཕྲུལ་ལས་བྱུང་བ་དང་འདྲ་བས་སོ། །
པིས་ཏ་ཀུ་ལ་སི་ནས་སྔོན་ཤུགས་བསྟན་ཅན་གྱི་ལེགས་
བཤད་ཅིག་གསུང་ཡོད་དེ། “རང་སེམས་ལ་གནོད་པ་མ་བཟོ” ཟེར།
དངོས་སུ་ནས། གལ་ཏེ་མི་ཞིག་ལ་སེམས་ཁུར་ཡོད་བཞིན་གྲོགས་པོ་
ཞིག་ལ་བཤད་ཐབས་མེད་དུས། ཁོ་ནི་ངེས་པར་དུ་རང་སེམས་ལ་



གནོད་པ་བྱེད་མཁན་གྱི་མི་རུ་གྱུར་ཡོད། དོན་དངོས་ཐོག མཛའ་
བརྩེ་ཡི་ཆེས་ཁྱད་དུ་འཕགས་པའི་དགེ་མཚན་ནི། གལ་ཏེ་ཁྱོད་ཀྱིས་
ཁྱོད་ཀྱི་དགའ་སྤྲོ་གྲོགས་པོ་གཅིག་ལ་བཤད་ཚེ། ཁྱོད་ལ་དགའ་སྤྲོ་
གཉིས་ཐོབ་ཡོད་ལ། གལ་ཏེ་ཁྱོད་ཀྱིས་ཁྱོད་ཀྱི་སྐྱོ་གདུང་གྲོགས་པོ་
གཅིག་ལ་སྨོས་ཚེ། སྐྱོ་གདུང་ཉིས་བགོས་སུ་བྱས་པས་ཕྱེད་ཀ་རུ་གྱུར་
ཡོད། དེ་བས་མི་ཚེ་ལ་མཚོན་ན་མཛའ་བརྩེ་ནི་གསེར་འགྱུར་སྦྱོང་
མཁན་གྱིས་འཚོལ་བའི “གསེར་རྩི” དང་དངོས་སུ་ནས་འདྲ། དེས་
གསེར་ལྡབ་འགྱུར་གྱིས་འཕེལ་བར་བྱེད་ལ། ལྕགས་ནག་གསེར་དུ་
བསྒྱུར་ཐུབ། དོན་དངོས་ཐོག འདི་ཡང་རང་བྱུང་གི་ཆོས་ཉིད་ཅིག་
ཡིན་ཏེ། རང་བྱུང་ཁམས་ནས་དངོས་རྫས་ཀྱི་ཟུང་སྦྱོར་སྤྱད་ནས་སྐྱེ་
འཕེལ་བཟོ་ཐུབ་པ་ཡིན། དེས་ན་མི་དང་མི་དེ་ལྟ་དེ་མཚུངས་ཡིན་
མི་སྲིད་པ་ཡོད་དམ།
གལ་ཏེ་གོང་དུ་བསྟན་པ་དེ་དག་གིས་མཛའ་བརྩེས་མིའི་
ཡིད་འགྱུར་ལ་སྙོམས་སྒྲིག་བྱེད་ཐུབ་པར་བདེན་དཔང་བྱས་ཡོད་ན།
མཛའ་བརྩེ་ཡི་ཕན་ནུས་གཞན་ཞིག་ནི་མིའི་ཤེས་རབ་བསྐྱེད་ཐུབ་
པ་དེ་ཡིན། རྒྱུ་མཚན་ནི། མཛའ་བརྩེ་ཡིས་རླུང་འཚུབ་རྡུལ་འཁྲུག་
གི་ཡིད་འགྱུར་གྱི་འཇིག་རྟེན་ནས་ཐོན་ཏེ་རླུང་འཇམ་ཆར་ཟིམ་གྱི་
དཔྱིད་ཀྱི་དུས་ལ་ཁྲིད་ཐུབ་པ་མ་ཟད། ད་དུང་སྨག་ནག་རྙོག་འཁྲུལ་



གྱི་བསམ་པའི་དྲན་འཕྲུལ་ནས་ཐར་ཏེ་གསལ་ཞིང་རིགས་རྟོག་ཅན་
གྱི་བསམ་གཞིགས་ཀྱི་ཀློང་དུ་འང་ཁྲིད་ཐུབ་པ་ཡིན། འདི་ནི་གྲོགས་
ཤིག་ཡོད་པས་ཁྱོད་ལ་གཞེན་སྐུལ་འདེབས་ཐུབ་པའི་སྟབས་ཀྱིས་
ཡིན་པ་མ་ཟད། བློ་བདེ་ཞེ་ལྷོད་ཀྱི་བགྲོ་གླེང་ཞིག་གིས་ཁྱོད་ཀྱི་
ཡོངས་སུ་དཀྲུགས་པའི་སེམས་ཁོང་གི་མདུད་པ་ཐམས་ཅད་ཀུ་ཤའི་
རྩེ་མོ་བཞིན་དུ་མ་འདྲེས་གོ་རིམ་ཅན་དུ་བྱེད་ཐུབ་པས་ཀྱང་ཡིན།
མི་སུ་ཡིན་ཡང་སེམས་ཁོང་གི་འདོད་པ་གང་ཞིག་སྐད་ཆའི་ལམ་
ནས་སྟོན་དུས། ཁོས་ཀྱང་རིམ་གྱིས་རིམ་གྱིས་དེ་ཉིད་ཀྱིས་མཇུག་
འབྲས་ངན་པ་གང་ཞིག་དྲངས་ཏེ་ཡོང་རྒྱུ་ཤེས་པར་འགྱུར་བ་ཡིན།
དེའི་ཕྱིར། ལར་གྲོགས་པོ་གང་ཞིག་དང་དུས་ཚོད་གཅིག་ཙམ་གྱི་
ཡུན་ལ་གཅིག་སེམས་གཅིག་ལ་བསྟན་ནས་ཁ་བརྡ་ཞིག་བྱས་པ་
དེས་ཉིན་ཧྲིལ་བོ་ཞིག་གི་འདང་རྒྱག་ལས་གྲུང་བོར་བྱེད་ལ་ཕན་པ་
ཡིན།
དོན་གྱིས་རང་ལ་གཞེན་སྐུལ་འདེབས་མཁན་གྱི་གྲོགས་པོ་
ཞིག་མེད་པའི་དབང་དུ་བཏང་ཡང་། མི་རྣམས་ཀྱིས་སྐད་ཆའི་བརྗེ་
རེས་ལ་བརྟེན་ནས་ཤེས་རྒྱ་བསྐྱེད་ཐུབ་པ་ཡིན། བགྲོ་གླེང་ནི་བརྡར་
རྡོ་དང་འདྲ་ལ། བསམ་བློ་ནི་གྲིའི་དངོ་དང་འདྲ། ཕན་ཚུན་བརྡར་
བ་ལ་བརྟེན་ནས་བསམ་བློ་སྔར་བས་རྣོ་ངར་ཅན་དུ་འགྲོ མི་ཞིག་ལ་



མཚོན་ན། བསམ་ཚུལ་གང་ཞིག་སེམས་པའི་སྒྲོམ་དུ་བཅུག་ནས་
འདུག་པ་བས་ཐ་ན་རྡོ་སྐུ་ཞིག་ལ་བཤད་པས་ཀྱང་ཕན་པ་ཆེན་པོ་
འབྱུང་བ་ཡིན། །
ཧི་ལ་ཁུ་ལིས་ཐུ་ནས་སྔོན “འོད་ཀྱི་ཐོག་མ་ཆེས་གསལ་བ་
ཡིན” ཞེས་བཤད་མྱོང་ཡང་། དོན་དངོས་ཐོག མི་ཞིག་གིས་རང་
སྟེང་ནས་བཀྱེད་པའི་རིགས་པའི་འོད་སྣང་ལ་ཏག་ཏག་དུང་ཞེན་
དང་། གོམས་གཤིས། རང་ལྟ་སོགས་ཀྱིས་ཤན་ཞུགས་ནས་དེ་འདྲའི་
གསལ་བོ་ཞིག་མིན། ཁ་དཔེར “ཆེས་མཐོ་བའི་བསྟོད་བསྔགས་ནི་
ནམ་ཡང་རང་ལ་བསྐྱུར་ཡོད” ཟེར། འོན་ཀྱང་གྲོགས་པོའི་ཤ་ཚ་བའི་
ཁ་ཏས་འདི་འདྲའི་སྐྱོན་ཆ་ལ་ཡོ་བསྲང་བཟོ་ཐུབ། གྲོགས་པོའི་ཕན་
ཚུན་བར་དུ་ཕྱོགས་གཉིས་ནས་ཁ་ཏ་བསླབ་བྱ་བཏོན་ཆོག་སྟེ།
གཅིག་ནི་གཤིས་སྤྱོད་ཀྱི་ཕྱོགས་དང་། ཅིག་ཤོས་ནི་ལས་དོན་གྱི་
ཕྱོགས་སོ།
སྔ་མའི་ཐད་ནས་བཤད་ན། གྲོགས་པོའི་ཤ་ཚའི་ཁ་ཏ་ནི་སྨན་
ཆེས་ལེགས་པོ་ཞིག་ཡིན། ལོ་རྒྱུས་སྟེང་གི་རླབས་ཆེན་གྱི་སྐྱེས་བུ་མང་
ཆེ་ཤོས་ཤིག་གིས་ཆེས་གནད་འགག་གི་དུས་སུ་གྲོགས་པོའི་ཁ་ཏ་གོ་
མ་ཐུབ་པས། འགྱོད་དུས་འཕྱིས་པའི་དོན་དག་བཟོས་པ་རེད། མི་
རྣམས་ཀྱིས་སྤྱིར་ན་རང་གིས་རང་ལ་གདམས་ཀྱང་ཆོག་མོད། འོན་



ཀྱང་གང་ལྟར་ཡང་འཕགས་པ་ཡཱ་ཀི་ནས་ཇི་སྐད་དུ། “མེ་ལོང་ལ་
བལྟས་ནི་བལྟས་ཀྱང་། མཐར་ཐུག་ཅི་ལྟར་ཡང་རང་གཟུགས་
བརྗེད་སོང་།” ཅེས་པ་ལྟར་ཡིན།
ལས་དོན་གྱི་ཐད་ནས་བཤད་ན། མི་ལ་ལས་མིག་ཟུང་གཉིས་
ཀྱིས་མཐོང་བ་དེ་མིག་ཟུང་གཅིག་གིས་མཐོང་བ་ལས་ལྷག་པའི་
ངེས་པ་མེད་པའམ། ཡང་ན་ཁྲོ་བའི་དབང་དུ་སོང་བའི་མི་ཞིག་ཁུ་
སིམ་པོར་སྡོད་པའི་མི་ཞིག་ལས་གྲུང་བོ་མ་ཡིན་པའི་ངེས་པ་མེད་
པའམ། ཡང་ན་མའོ་ཟི་མེ་མདའ་དེ་རང་གི་ཕྲག་ལ་ཕབ་སྟེ་འཇོག་
པའམ་ཡང་ན་སྟེགས་ལ་བཞག་པ་གཉིས་ཀའང་འཕངས་ན་ཕོག་པ་
ལ་འདྲ་མཚུངས་ཡིན་པར་འདོད། དེ་བཞིན། གྲོགས་ཀྱི་རོགས་རམ་
ཡོད་མེད་གང་ལྟར་ཡང་འབྲས་བུ་འདྲ་མཚུངས་ཡིན་པར་འདོད།
ཡིན་ན་ཡང་། སྐད་ཆ་འདི་ནི་དོན་གྱིས་ཆེས་ང་རྒྱལ་ཆེ་ཞིང་བླུན་ཆེ་
བའི་བཤད་སྟངས་ཤིག་ཡིན། བསམ་འཆར་ལ་ཉན་པའི་དུས་སུ། མི་
ལ་ལ་ཞིག་ནི་ཅུང་ཙམ་གྱིས་སོང་ནས་མི་ཀ་བ་ལ་འདྲི། ཡང་ཅུང་
ཙམ་གྱིས་སོང་ནས་མི་ཁ་བ་ལ་དྲི་བ་འདྲི་བར་དགའ། འདི་ནི་ཅི་
ཡང་མི་འདྲི་བ་ལས་བཟང་མོད། འོན་ཀྱང་ད་དུང་མཉམ་འཇོག་
དགོས་པ་ལ། གནས་ཚུལ་འདི་འདྲའི་འོག་ཏུ་ཉེན་ཁ་རྣམ་པ་གཉིས་
འབྱུང་རྒྱུ་ཡོད། གཅིག་ནི་འདི་ལྟའི་ཡར་འདྲི་མར་འདྲི་མང་བོ་ལས་



བྱུང་བའི་བསམ་འཆར་མང་ཤོས་ཤིག་ཁེག་མི་འཁུར་བའི་ལྟ་ཚུལ་
ཞིག་ཡིན་སྲིད་ཏེ། ཁ་ཏ་ཆེས་ལེགས་པོ་ནི་རྒྱུད་དྲང་བློ་དཀར་ཅན་
གྱི་གྲོགས་པོ་ཁོ་ན་ལས་འབྱུང་བ་ཡིན། དེ་ལས་གཞན། འདི་འདྲའི་
ཡོངས་ཁུངས་སྣ་ཚོགས་ཅན་གྱི་བསམ་འཆར་ལ་ཕན་ཚུན་ནང་
འགལ་ཡོད་སྲིད་པས། ཁྱོད་ལ་ཡིད་གཉིས་ཐེ་ཚོམ་དང་། ཅི་བྱ་
གཏོལ་མེད་བཟོས་ཡོང་། དཔེར་ན་ཁྱོད་ཀྱིས་སྨན་པ་བསྟེན་པ་ལ།
སྨན་པ་འདིས་ཁྱོད་ཀྱི་ནད་འདི་སེལ་ཐུབ་ཀྱང་ཁྱོད་ཀྱི་ལུས་ཕུང་གི་
གནས་ཚུལ་མི་ཤེས་པའི་ཕྱིར་ན། མཐར་དེའི་སྨན་འཐུང་བས་ནད་
དེ་སེལ་སོང་ཡང་། ནད་གཞན་ཞིག་གསར་དུ་བསྐྱེད་པ་བཞིན། དེ་
བས། ཡིད་རྟོན་ཆོག་པའི་ཁ་ཏ་ཡང་ཁྱོད་ཀྱི་ལས་དོན་ལ་གསལ་ཆ་
ཆེ་བའི་གྲོགས་པོ་ཁོ་ན་ལས་འབྱུང་དགོས།
མཛའ་བརྩེའི་དགེ་མཚན་ལ་གོང་ནས་བསྟན་པ་འདི་དག་ལས་
གཞན་ད་དུང་ཕྱོགས་མང་བོ་ན་ཡོད་དེ། མགོ་ཡི་སྐྲ་བཞིན་དུ་བགྲང་
གིས་མི་ལང་། གལ་ཏེ་ངེས་པར་བཤད་དགོས་ན་འདི་ལྟར་བཤད་རྒྱུ་
ལས་ཐབས་གཞན་མེད་དེ། ཁྱོད་ཀྱིས་མི་ཞིག་གི་མི་ཚེའི་ཁྲོད་ནས་བྱ་
བ་གང་དག་རང་ཁོ་ནས་སྒྲུབ་མི་ཐུབ་པ་སོམས་དང༌། མཛའ་བརྩེ་
ལ་དགེ་མཚན་ཇི་འདྲ་ཡོད་པ་རྟོགས་པར་འགྱུར། དེ་བས་གནའ་
མིས་བཤད་ན། གྲོགས་པོ་ནི་མི་ཡི “ང” གཉིས་པ་ཡིན་ཟེར། དོན་



གྱིས་སྐད་ཆ་འདིའི་འདུ་ཚད་ད་དུང་ཡང་འདང་མེད་དེ། གྲོགས་པོ
འི་ཕན་ནུས་ནི་འདི་འདྲའི “ང” གཉིས་པ་ལས་ཀྱང་ཤིན་ཏུ་ཆེ།
མི་ཚེ་ནི་ཚད་ཡོད་ཅིག་ཡིན་པས། ལས་སུ་བྱ་བ་ཇི་འདྲའི་མང་
བོ་ཞིག་ནི་མི་ཡིས་བསྒྲུབས་མ་ཚར་བར་གཤེགས་ཏེ་འགྲོ་དགོས།
གལ་ཏེ་མཛའ་བ་གཅུགས་པའི་གྲོགས་པོ་ཞིག་ཡོད་ན། ཁོས་ཁྱོད་
ཀྱིས་མ་ཚར་བའི་བྱ་བ་དེ་ཁུར་དུ་ལེན་ཐུབ། དེ་བས་ན་གྲོགས་པོ་
བཟང་བོ་ཞིག་ཡོད་པས་དོན་གྱིས་ཁྱོད་ལ་ཡང་བསྐྱར་ཚེ་སྲོག་
གསར་བ་ཞིག་ཐོབ་པ་དང་གཉིས་སུ་མེད། ཡང་མི་ཚེའི་ཁྲོད་ཀྱི་བྱ་
བ་ཇི་འདྲའི་མང་བོ་ཞིག་ནི་རང་ཉིད་དངོས་སུ་སོང་ནས་གདོང་
གཏད་ནས་སྒྲུབ་མི་བདེ་བ་ཞིག་ཡིན། དཔེར་ན། རང་བསྟོད་རང་
བསྔགས་ཀྱི་མི་སྙན་པ་མི་འོང་བའི་ཆེད་དུ། རང་གིས་རང་ཉིད་ཀྱི་
མཛད་རྗེས་གླེང་བ་མི་རིགས་ལ། མི་ཡི་རང་བཀུར་བརྩིས་མཐོང་གི་
སྟབས་ཀྱིས་གནས་ཚུལ་མང་བོ་ཞིག་གི་འོག་ཏུ་རང་མགོ་རང་གིས་
སྨད་ནས་གཞན་ལ་ཞུ་བ་བྱེད་ཐབས་མེད་པ་ཡིན། འོན་ཀྱང་གལ་ཏེ་
རང་ལ་ཡིད་རྟོན་འཕེར་ཞིང་བློ་དཀར་བའི་གྲོགས་པོ་ཞིག་ཡོད་ན།
བྱ་བ་འདི་དག་གྲ་དག་མོའི་སྒོ་ནས་སྒྲུབ་ཐུབ། ཡང་དཔེར་ན། བུས་
ཕྲུག་གི་མདུན་ནས་ཁྱོད་ཀྱིས་ཕ་ཞིག་གི་ཐོབ་ཐང་འཛིན་དགོས་ལ།
ཆུང་མ་ཡི་མདུན་ནས་ཁྱོད་ཀྱིས་ཁྱོ་ཀ་ཞིག་གི་ངོ་སོ་ལ་འདང་རྒྱག་



དགོས། དགྲ་བོའི་མདུན་ནས་ཁྱོད་ཀྱིས་རང་གི་བརྩིས་མཐོང་ལ་
སྲུང་སྐྱོབ་བྱེད་དགོས། ཡིན་ན་ཡང་ཕུང་བོ་གསུམ་པའི་ཚུལ་གྱི་
གྲོགས་པོ་ཞིག་གིས་འདི་དག་ཐམས་ཅད་སྣང་མེད་དུ་བསྒྱུར་ཏེ།
དོན་དག་ཉིད་ལ་དམིགས་ནས་དངོས་ཐོག་བདེན་འཚོལ་གྱིས་ཁྱོད་
ཀྱི་ཆེད་དུ་བདེན་དོན་དྲང་བཞག་བྱེད་ཆོག །
མཛའ་བརྩེ་ནི་མི་ཚེ་ལ་མཚོན་ན་ཇི་འདྲའི་གལ་ཆེན་པོ་ཡིན་
པ་འདི་ལས་མཐོང་ཐུབ། དེའི་དགེ་མཚན་ནི་དངོས་སུ་ནས་རྫོགས་
མེད་པ་ཞིག་ཡིན། མདོར་ན། མི་ཞིག་དཀའ་ཁག་ལ་ཐུག་དུས་སུ།
གལ་ཏེ་ཁོ་ལ་དུས་རྒྱུན་ཡིད་རྟོན་འཕེར་བའི་གྲོགས་པོ་ཞིག་མེད་ན།
ང་ཚོས་ཁོ་ལ་སྐད་ཆ་ཚིག་གཅིག་ཙམ་བཤད་རྒྱུ་མ་གཏོགས་ཅང་
མེད་དེ། རང་སྡུག་རང་གིས་ཉོས་ཤིག་ཅེས་པའོ།།
གཞོན་པ་དང་རྒན་པ་གླེང་བ།



ན་གཞོན་གང་ཞིག་རང་ཉིད་ཀྱི་འཚོ་བ་སྟོང་ཟད་དུ་མ་བཏང་
བ་ཞིག་ཡིན་ཚེ། ཁོ་ལོ་ན་ཆུང་ཡང་ཉམས་མྱོང་གིས་ཕྱུག་པ་ཞིག་
ཡོང་། ཡིན་ན་ཡང་འདི་ལྟ་བུ་ཅི་ལྟར་ཡང་དཀོན་པོ་ཡིན།
སྤྱིར་བཤད་ན། གཞོན་པ་རྣམས “ཚོར་སྣང” གིས་ཕྱུག་ལ། རྒན་
པ་རྣམས “ཞིབ་འདང” ལ་མཁས། འདི་གཉིས་ལ་གཏིང་ཟབ་རང་
བཞིན་དང་ཡང་དག་རང་བཞིན་གྱི་ཐད་ནས་མི་འདྲ་བའི་ཁྱད་
པར་ཆེན་པོ་ཡོད། །
གཞོན་པའི་ཁྱད་ཆོས་ནི་གསར་གཏོད་རང་བཞིན་ཅན་གྱི་ཀུན་
རྟོག་དང་གསར་འབྱེད་ཆེ་བར་ཡོད་པ་དེ་ཡིན་ལ། འདི་ཉིད་ལྷའི་
གནང་བ་དང་ཕལ་ཆེར་འདྲ། ཡིན་ན་ཡང་། སྤྲོ་སེམས་འཁོལ་བོར་
ཡོད་པ་དང་སྣང་ཚོར་སྐྱེན་པའི་མི་དག་དར་མའི་གཞུག་ནས་ད་
གཟོད་ལས་དོན་འཁྱོངས་མཁན་དུ་འགྱུར་བ་ཞིག་ཡིན། ཁའེ་སཱ་
དང་སའེ་ཕུའུ་ཐིས་མའོ་སེ)གཉིས་འདིའི་སྒྲུབ་བྱེད་ཀྱི་དཔེ་ཡིན།
སྔོན་མི་ཞིག་གིས་ཕྱི་མ་དེ་ལ་འདི་ལྟའི་དཔྱད་བརྗོད་བྱས་ཡོད་དེ།
ཁོས་མདོ་མེད་པ་ཐ་ན་སྨྱོན་པ་ལྟ་བུའི་ན་གཞོན་གྱི་དུས་ཚོད་ཅིག་
རོལ་བ་རེད་ཟེར། འོན་ཀྱང་། ཁོ་གང་ལྟར་ཀྱང་རོ་མ་རྒྱལ་ཁབ་ཀྱི་



རྒྱལ་བོའི་རབས་ལས་ཆེས་འཇོན་ཐང་ཅན་གྱི་རྒྱལ་བོ་ཞིག་ཏུ་གྱུར་
བ་རེད། བརྟན་བརླིང་གི་གཤིས་ཀ་ཡོད་པའི་མི་རྣམས་ན་གཞོན་
པའི་དུས་ནས་སྐྱེས་ཆེན་མི་ཆེན་དུ་འགྱུར་ཏེ། བཙན་པོ་ཨའོ་ཀུའུ་སི
ཏུའུ་དང་། རྒྱལ་བློན་ཁཱ་སི་མན་སི། སྐུ་དྲག་ཁཱ་སི་ཏོན”སོགས་འདི་
ལྟར་རེད། ཕྱོགས་གཞན་ཞིག་ནས། རྒན་པ་ལ་མཚོན་ན། སྤྲོ་སེམས་
འཁོལ་བོར་ཡོད་པ་དང་གསོན་ཤུགས་ལྡན་རྒྱུ་ནི་ཆེས་གལ་ཆེ་བ་
ཡིན། །
གཞོན་པ་ནི་གསར་གཏོད་ལ་མཁས་ལ་བསམ་གཞིགས་ལ་མི་
མཁས། རྒན་པ་ནི་སྡུག་ལས་ལ་མཁས་ལ་བགྲོ་གླེང་ལ་མི་མཁས།
རྒན་པ འི་ཉམས་མྱོང་གིས་ཁོ་ཚོར་ཆོས་དངོས་རྙིང་བ་ལ་རྒྱུས་
མངའ་ཡོད་པར་བྱེད་ཀྱང་། ཆོས་དངོས་གསར་བ་མཐོང་བ་ལ་སྒྲིབ་
གཡོག་ཆེན་པོ་བྱེད། གཞོན་པས་གསར་བ་མཐོང་སླ་ཡང་ལས་ལ་གྱ་
ཚོམ་གྱིས་འཇུག་པས་ན་ལས་དོན་ཆེན་པོ་བརླག་པར་བྱེད་ཀྱང་
སྲིད། །
གཞོན་པའི་གཤིས་ཀ་ནི་རྟ་རྒོད་སྲབ་མེད་ཅིག་དང་འདྲ་སྟེ།
སྔར་ཡོད་སྣང་མེད་དུ་འཇོག་ལ། མིག་ནང་ན་ཅི་ཡང་མེད། ཁོ་ཚོ་
མཐའ་ལ་ལྡིང་རྒྱུར་དགའ། ཁོ་ཚོས་སྒྱུར་བཅོས་བྱེད་ཕོད་ཅིང་
དངོས་ཡོད་ཀྱི་ཆ་རྐྱེན་དང་མངོན་དུ་འགྱུར་ཐུབ་མི་ཐུབ་ལ་ཡིད་



འཇོག་མི་བྱེད། དེ་བས་ཁོ་ཚོའི་འཚབ་འཚུབ་ཀྱི་སྟབས་ཀྱིས་སྒྱུར་
བཅོས་མི་འགྲུབ་པ་མ་ཟད་ད་དུང་ཆག་སྒོ་འདྲེན་འོང་། རྒན་པ་དེ་
ལས་ལྡོག་སྟེ། ཁོ་ཚོ་སྔར་ཡོད་ཀྱིས་ཚིམ་ནས་དེ་ཉིད་ཁོ་ཚོས་སྲུང་
ཞིང་སྐྱོང་ལ། བསམ་གཞིགས་སྦྱོར་བ་ལས་མང་ཞིང་གྲོས་བསྡུར་
ཐག་གཅོད་ལས་མང་། ལས་གཞུག་ནས་མི་འགྱོད་ཕྱིར་བྱ་བའི་སྔོན་
ལ་ཉེན་མཆོང་གཏན་ནས་བྱེད་མི་ཐུབ། །
ཐབས་བཀོད་ཆེས་མཆོག་ཏུ་གྱུར་བ་ནི་རྒན་གཞོན་གཉིས་ཀྱི་
ཁྱད་ཆོས་ལས་དོན་ཀྱི་སྟེང་ནས་ཟུང་འབྲེལ་བྱ་རྒྱུ་དེ་ཡིན། དེང་གི་
གནས་བབས་ཀྱི་ངོས་ནས་བཤད་ན། ཁོ་ཚོ་རང་གི་ཡོན་ཏན་གྱིས་
ཕན་ཚུན་གྱི་ཞན་ཆ་ལ་ཡོ་བསྲང་བྱེད་ཐུབ་པ་དང་། འཕེལ་རྒྱས་ཀྱི་
ངོས་ནས་བཤད་ན། གཞོན་པས་རྒན་པའི་སྟེང་ནས་རང་ལ་མེད་
པའི་ཡོན་ཏན་དེ་ཉིད་སློབ་ཐུབ། ཡང་སྤྱི་ཚོགས་ཀྱི་ཤན་ཤུགས་ཀྱི་
ངོས་ནས་བཤད་ན། ཉམས་མྱོང་ཅན་གྱི་རྒན་པོས་ལས་གཉེར་ཚེ་ང་
ཚོས་ཡིད་ཆེས་རྙེད་ཐུབ་ཅིང་། གཞོན་པའི་ངར་ཞགས་ཀྱིས་ང་ཚོར་
སྐུལ་མ་ཐེབས། གལ་ཏེ་རྒན་པའི་ཉམས་མྱོང་ནི་ཆེས་རྩ་ཆེན་པོ་ཡིན་
ཟེར་ན། གཞོན་པའི་ལྷད་མེད་ནི་ཆེས་བླ་ན་མེད་པ་ཡིན།
དམ་པའི་གསུང་རབ་ལས། “ཁྱོད་ཚོའི་ཁྲོད་ཀྱི་ལོ་གཞོན་གྱིས་ལྷ་
ཡིད་ལ་བསམ་ཆོག་ལ། ཁྱོད་ཚོའི་ཁྲོད་ཀྱི་རྒན་པས་ལྷ་རྨི་ལམ་དུ་རྨི་



ཐུབ་པ་ཙམ་རེད” ཟེར། ལཱ་པིས ( ཡིག་ཐེ་ཆོས་འཆད་མཁན་ཞིག )
ཟེར་བ་ཞིག་གིས་ཚིག་འདིར་འདི་ལྟར་འགྲེལ་ཡོད་དེ། གནམ་
བདག་གིས་བསམས་ན་གཞོན་པ་རྒན་པ་ལས་ལྷ་དང་ཉེ་བར་
འདོད་པ་ཡིན་ཏེ། བསམ་པའི་ཀུན་རྟོག་རྨི་ལམ་དང་འཕྲུལ་ཤེས་
ལས་དངོས་དོན་ལ་གཞོལ་བས་ཕྱིར་རོ་ཟེར། མི་ཚེའི་བྱ་བ་ཆང་དང་
འདྲ་སྟེ། ཇི་ལྟར་གར་ན་དེ་ལྟར་བཟི་སྟོབས་ཡོད་པ་བཞིན། ན་ཡི་
རྒས་རིམ་གྱིས་འཇིག་རྟེན་གྱི་བྱ་བ་ཤེས་པ་ཇེ་མང་དུ་འགྲོ་བ་དང་
བསྟུན་ལྷད་མེད་དྭངས་གཙང་གི་སེམས་པ་ཤོར་འགྲོ་བ་འདི་ཤེས་
དགོས། ལོ་ཆུང་བསམ་ཤེས་ཞེས་བྱ་བས་ནི་གཞོན་པའི་ངར་ཞགས་
ཤོར་སོང་བའི་མི་བསྟན་པ་ཡིན། ཧི་མོ་ཀུ་ཉིས་སི༄༅ནི་འདི་ལྟ་བུ་
ཡིན། འོན་ཀྱང་ཚེ་གང་བོར་བྱིས་བློ་འདོར་མི་ཐུབ་པའི་མི་དེ་ཡང་
དུས་དང་འཚམས་པའི་མི་ཞིག་མིན། ཇི་སྐད་དུ་ཞིས་སེ་ལའོ་ནས་ཧི་
ཐིན་ཞུག་སི་ལ་ཁོ་རང་མི་བསམ་ཡོད་ཡིན་དགོས་པའི་དུས་ཚོད་ལ་
ཁོ་རང་ད་དུང་བྱིས་བློ་ཅན་ཞིག་རེད་ཅེས་དཔྱད་བརྗོད་བྱས་ཡོད་
པ་བཞིན་ནོ།། མཇུག་མཐར་བཤད་དགོས་པ་ཞིག་ལ། གཞོན་པའི་
དུས་སུ་འཇོན་ཐང་ཆེ་ནས་རྒས་པའི་དུས་སུ་མིག་དཔེར་མི་རུང་བ་
དེ་ལྟ་བུའང་བྱེད་མི་རིགས། དཔེར་ན། ཞིས་པིས་ཨ -ཨ་ཧྥེ་ལིས་ཁ་ལྟ་
བུ། ལིས་ཝེ་ནས་ཁོ་ལ “ཚེ་སྟོད་ཡག་པོ་ཞིག་ཡོད་ཀྱང་ཚེ་སྨད་ཡག་པོ་



ཞིག་མེད” ཅེས་ཁ་རྡུང་ཡང་བཏང་ཡོད།
མཆན།
སའེ་ཕུའུ་ཐིས་མའོ་སེ། (193-211) གནའ་བོའི་རོ་མའི་རྒྱལ་བོ་ཞིག
©བཙན་པོ་ཨའོ་ཀུའུ་སི་ཏུའུ། (སྤྱི་ལོ་སྔོན་གྱི 63-སྤྱི་ལོ 14) གནའ་
བོའི་རོ་མའི་རྒྱལ་བོ་ཞིག་དང་།ཁའེ་ས་ཡི་བུ་སྐལ་ཡིན།
རྒྱལ་བློན་ཁཱ་སི་མན་སི། དུས་རབས་བཅུ་དྲུག་པའི་ཧྥ་ལན་ཁི་ཡི་
རྒྱལ་བློན་ཞིག
སྐུ་དྲག་ཁཱ་སི་ཏོན། （1469-1512) དུས་རབས་བར་མའི་ཧྥ་རན་སིའི་
དམག་དཔོན་མིང་གྲགས་ཅན་ཞིག་



ཡུལ་སྐོར་གླེང་བ།
ལོ་གཞོན་རྣམས་ལ་མཚོན་ན། ཡུལ་སྐོར་ནི་སློབ་གསོའི་རྣམ་པ་
ཞིག་ཡིན་ལ། བགྲེས་པོ་རྣམས་ལ་མཚོན་ན། ཡུལ་སྐོར་ནི་ཉམས་
མྱོང་གི་གྲུབ་ཆ་ཞིག་ཡིན།
རྒྱལ་ཁབ་གཞན་ཞིག་གི་སྐད་ཆ་མི་ཤེས་དུས། རྒྱལ་ཁབ་དེར་
ཡུལ་སྐོར་དུ་སོང་ནས་སློབ་སྦྱོང་བྱས་ཆོག ལོ་གཞོན་གང་ཞིག་ཡུལ་
སྐོར་དུ་འགྲོ་དུས་ལོགས་ན་རྒྱལ་ཁབ་གཞན་ཞིག་གི་སྐད་དང་ཡུལ་
སྲོལ་ཤེས་པའི་ཤན་ཁྲིད་པ་ཞིག་ཡོད་ན། ཁོ་ལ་མཚོན་ན་ཕན་ཐོགས་
ཆེས་ཆེན་པོ་ཐོབ་ཐུབ། དེ་མིན་ཚེ། ཁོ་ཕལ་ཆེར་མགོ་བོ་བཏུམ་པའི་
བྱ་གླག་ཅིག་དང་འདྲ་བར་ཅི་ཞིག་མཐོང་བ་བཤད་རྒྱུ་ཆེན་པོ་མེད།
མཚོ་ཐོག་ཏུ་ཡུལ་སྐོར་ལ་འགྲོ་ཚེ། གནམ་མ་གཏོགས་རྒྱ་མཚོ་
ཡིན་ཡང་། མཚོ་བཞུད་པས་ནམ་ཡང་མཚོ་བཞུད་ཉིན་ཐོ་འབྲི་བ་
ཡིན། སྐམ་ས་ན་རྫོགས་ཏུ་མེད་པའི་ངོ་མཚར་ལྟད་མོ་མང་ཡང་། མི་
རྣམས་ཀྱིས་ཉིན་ཐོ་འབྲི་རྒྱུ་བརྗེད་འགྲོ འདི་ནི་ཡ་མཚན་པ་ཞིག་སྟེ།
བལྟས་བ་ཙམ་གྱིས་རྫོགས་པའི་ལྟད་མོ་ནན་གྱིས་ལྟ་ཞིབ་བྱས་པའི་
ལྟད་མོ་ལས་བྲི་རིན་ཡོད་པ་ཡིན་ནམ། དེ་བས་ཡུལ་སྐོར་གྱི་ཁྲོད་



ནས་ཉིན་ཐོ་འབྲི་བ་རྒྱུན་འཁྱོངས་བྱས་ན་རིགས།
ས་གང་ཞིག་ལ་ཡུལ་སྐོར་བྱེད་དུས། གཤམ་གྱི་བྱ་དངོས་འགའ་
ཞིག་ལ་ལྟ་རྟོག་བྱ་རྒྱུར་མཉམ་འཇོག་བྱ་དགོས་ཏེ། ཆབ་སྲིད་དང་ཕྱི་
འབྲེལ། ཁྲིམས་ལུགས་དང་ལག་བསྟར་གནས་ཚུལ། ཆོས་ལུགས།
ཆོས་ཁང་དང་དགོན་པ། མཁར་རྫོང་། གྲུ་ཁ་དང་འགྲིམ་འགྲུལ།
རིག་རྫས་དང་གནའ་རྫས། རིག་གནས་ཀྱི་གནས་ཚུལ་དཔེར་ན་
དཔེ་མཛོད་ཁང་དང་སློབ་གྲྭ ཚོགས་འདུ། གཏམ་བཤད ( གལ་ཏེ་
འཕྲད་སོང་ན) གྲུ་གཟིངས་དང་མཚོ་དམག རྔམ་བརྗིད་ལྡན་
པའི་བཟོ་སྐྲུན་དང་སྒེག་ཉམས་ཅན་གྱི་གླིང་ཀ དམག་དོན། མཚོན་
ཆའི་བཟོ་གྲྭ དཔལ་འབྱོར་བཟོ་འགོད། ལུས་རྩལ་ཏེ་དཔེར་ན་སྐྱ་
རྩལ་གྲི་རྩལ་ལུས་རྩལ་སོགས། ད་དུང་ཟློས་གར་ཁང་དང་། སྒྱུ་རྩལ་
བརྩམས་ཆོས། བཟོ་རྩལ་ཐོན་རྫས་སོགས་སོ། མདོར་ན། ཡུན་རིང་
བོའི་བར་དུ་དྲན་རིན་ཡོད་པའི་བྱ་དངོས་ཡོད་ཚད་ལ་མཉམ་
བཞག་ནས་ལྟ་རྟོག་བྱ་རིགས། དེར་མ་ཟད། འདི་དག་གི་ཕྱོགས་
ནས་ཁྱོད་ལ་ཤེས་བྱ་གསར་བ་སྟེར་ཐུབ་པའི་དགེ་རྒན་དང་མི་
ཡོངས་ལ་འདྲི་རྟོག་བྱ་འོས། བལྟས་འཇོག་གིས་བཤད་ན། ཆོ་ག་ལ་
ལ་དང་། འབག་གརལ་ལ། གསོལ་སྟོན་ལ་ལ་བཅས་འདུ་འཛི་ཡོ་
ལང་རྒོད་པའི་ཚོགས་ར་དག་ལ་དེ་འདྲའི་ནན་ཏན་བྱ་དགོས་དོན་



མེད། ཡིན་ན་ཡང་སྣང་མེད་དུ་བསྐྱུར་ན་མི་རུང་། གལ་ཏེ་ལོ་གཞོན་
གང་ཞིག་གིས་ཆེས་ཐུང་བའི་ཡུལ་སྐོར་བརྒྱུད་ནས་ཤེས་བྱ་སྐོར་
ཞིག་མྱུར་དུ་ཤེས་འདོད་ན། གོང་དུ་བསྟན་པའི་ཐབས་དེ་དག་ལ་
ཁྱོད་ཀྱིས་བལྟ་ས་བྱས་ཆོག
དམིགས་ཡུལ་འདི་འགྲུབ་པའི་ཆེད་དུ། ཁྱོད་ཀྱིས་ངེས་པར་དུ་
ཡུལ་གང་ལ་འགྲོ་བའི་རྒྱལ་ཁབ་དེའི་སྐད་ཆ་བྱང་ཆུབ་པར་ཤེས་
དགོས་པ་དང་། རྒྱལ་ཁབ་དེའི་གནས་ཚུལ་ཤེས་པའི་ཤན་ཁྲིད་པ་
འཚོལ་དགོས་པ་དང་། རྒྱལ་ཁབ་དེའི་གནས་ཚུལ་མཚམས་སྦྱོར་
བྱེད་པའི་དཔེ་ཆ་དང༌། ས་ཁྲ་འཁྱེར་དགོས་ཤིང༌། ཉིན་ཐོ་འབྲི་བ་
རྒྱུན་འཁྱོངས་བྱེད་དགོས། ཡུལ་གང་ནས་དུས་ཡུན་ཅི་ཙམ་ཞིག་ལ་
འདུག་རྒྱུ་ནི་ས་དེས་རང་ལ་ཤེས་བྱ་ཅི་ཙམ་སྟེར་བའི་རིན་ཐང་གིས་
ཐག་གིས་གཅོད་དགོས་པ་ཡིན། རབ་ཡིན་ན་ཡུན་རིང་མ་བསྡད་
པས་དགའ། གནས་གཅིག་ནས་སྡོད་དུས་ཀྱང་གལ་ཏེ་ནུས་ན་ནི་
རང་གི་སྡོད་གནས་དུས་རྒྱུན་བརྗེས་སྤོར་བྱས་ན་ལེགས་ཏེ། དེ་འདྲ་
བྱས་ན་སྤྱི་ཚོགས་དང་འབྲེལ་འདྲིས་རྒྱ་ཆེན་པོ་ནས་བྱ་ཐུབ། །
འབྲེལ་འདྲིས་ཀྱི་ཐད་ནས་རང་གིས་ངོ་ཤེས་པའི་ཡུལ་མི་ཁོ་ན་
བཙལ་ན་མི་ལེགས། ཐབས་ཤེས་གང་ཡོད་ཀྱིས་ཡུལ་དེའི་མཐོ་རིམ་
སྤྱི་ཚོགས་མི་སྣ་ལ་འབྲེལ་འདྲིས་བྱས་ནས། དགོས་ངེས་ཅན་གྱི་དུས་



སུ་ཁོ་ཚོའི་རོགས་སྐྱོར་ཐོབ་པ་འོང་བ་བྱ་རིགས། གལ་ཏེ་རྒྱལ་ཁབ་
སོ་སོའི་ལས་བྱེད་ཕོ་ཉའི་འབྲེལ་འདྲིས་དང་མཛའ་བརྩེ་ཐོབ་ཐུབ་
ན་ནི། རྒྱལ་ཁབ་གཞན་པ་མང་བོ་ཞིག་གི་ཤེས་བྱ་ཡང་ཁྱོད་ལ་ཐོབ་
ཐུབ།
ཡུལ་སྐོར་གྱི་དུས་སུ་ད་དུང་གན ས་དེའི་མིང་གྲགས་ཅན་གྱི་
མཁས་མཛངས་མང་བོའི་ཞབས་ལ་གཏུགས་ནའང་ཆོག་སྟེ། ཁོ་
ཚོའི་སྙན་གྲགས་དང་དངོས་དོན་གཉིས་མཐུན་མི་མཐུན་ལ་ལྟ་རྟོག་
བྱས་ཆོག ཡིན་ན་ཡང་། ངེས་པར་དུ་གཟབ་དགོས་པ་ཞིག་ནི་རྩོད་
གླེང་དང་ཤི་འཛིང་གི་ཁྲོད་དུ་མི་ལྷུང་བར་བྱ་བ་གལ་ཆེ། ཤི་འཛིང་
གི་རྒྱུ་རྐྱེན་ནི་གྲོགས་དགའ་མཛའ་དང་། ཐོབ་གོ་ས། མཚན་སྙན་
གྲགས་རྩོད་པ་ལས་མ་འདས་ལ། ཡང་ན་སྐད་ཆའི་བཤད་སྟངས་
ཤིག་གིས་ཕོག་ཐུག་བཏང་བས་གྱོད་ཀྱི་སྣ་དྲངས་པ་ཉིད་ཡིན། རྩོད་
པ་དང་ཀླན་ཀ་ལ་གཡོལ་ཆེད་མི་དང་འགྲོགས་དུས་ངེས་པར་དུ་
བག་ཡོད་བྱ་དགོས། སྒོས་སུ་བརླང་བོར་སྤྱོད་པ་ཅན་དང་འབྲེལ་
འདྲིས་བྱ་དུས་ལྷག་པར་སེམས་ཆུང་བྱ་དགོས་ཏེ། ཁོ་ཚོ་གྱོད་ཁ་མཆུ་
ལ་ཤིན་ཏུ་དགའ་བས་སོ།།
ཡུལ་སྐོར་བྱས་ཚར་ཏེ་ཡུལ་དུ་ལོག་པའི་མོད་ལ་སོང་ཟིན་པའི་
ཡུལ་གཞན་པ་བརྗེད་པར་བྱ་མི་རུང་བར། གྲོགས་གསར་དུ་



བསྒྲིགས་ཤིང་རིན་ཐང་ཡོད་པའི་གྲོགས་པོ་དེ་དག་དང་མུ་མཐུད་
དུ་འཕྲིན་གྱི་རྒྱུན་སྐྱོང་བར་རིགས། ད་དུང་མཉམ་འཇོག་དགོས་པ་
ཞིག་ལ། ཕྱིར་ཡུལ་དུ་ལོག་ནས་ལུས་ཀྱི་མགོ་རྟིང་བརྗེ་ནས་ཡུལ་
གཞན་པའི་རྒྱན་གོས་འཆང་ན་མི་འགྲིག མི་རྣམས་ཀྱིས་ཡུལ་སྐོར་
གྱི་གནས་ཚུལ་འདྲི་ན། ར བ་ཡིན་ན་ལན་ལྡོན་མཁན་ཞིག་ལས་
བསྔགས་བརྗོད་པ་ཞིག་གི་བརྟུལ་ཞུགས་མ་བཟུང་ན་དགའ། མི་
གཞན་གྱི་མིག་ནང་ནས་རང་ཉིད་ནི་ཕྱི་རྒྱལ་ལ་ཐེངས་གཅིག་ཕྱིན་
པས་མེས་པོའི་གོམས་གཤིས་བོར་མཁན་ཞིག་མ་ཡིན་པར། རྒྱལ་
ཁབ་གཞན་གྱི་བྱ་དངོས་ཕུལ་བྱུང་ཅན་རང་ས་གཤིན་པོ་རུ་སྤོར་
འཛུགས་བྱེད་པའི་སྒྱུར་བཅོས་པ་ཞིག་ཏུ་སྣང་ན་ཤིན་ཏུ་ལེགས།
མཆན།
མ་རྩོམ་གྱི་ཁྲོད་ན MASKS ཞེས་འབྱུང་སྟེ། ཕོ་བྲང་ན་དར་བའི་སྙན་
ངག་གི་ཟློས་གར་ཞིག་ཡིན།
96



སྒེར་སེམས་གླེང་བ།
གྲོག་མ་ལྟ་བུའི་འབུ་ཆུང་ཆུང་ཞིག་ཀྱང་རང་དོན་ལ་སྐོར་ཚེ་ཆེས་
གྲུང་བོ་ཞིག་ཡིན། འོན་ཀྱང་ལྡུམ་ར་ཞིག་གི་ངོས་ནས་བལྟས་ན་ཁོ་
རང་གནོད་པ་ཆེ་ཅན་གྱི་སེམས་ཅན་ཞིག་ཡིན། སྒེར་སེམས་ཅན་གྱི་
མི་ཡང་གྲོག་མ་དང་འདྲ་བ་ལ། ཁོས་གནོད་བྱས་པ་ནི་སྤྱི་ཚོགས་
རེད།
མི་ཞིག་ཡིན་ན་རང་དོན་གྱི་སེམས་པ་དང་གཞན་ཕན་གྱི་བསམ་
པ་གཉིས་རིགས་རྟོག་གི་སྒོ་ནས་དབྱེ་བ་འབྱེད་ཐུབ་དགོས། རང་གི་
ཁེ་ཕན་དོན་དུ་གཉེར་དུས་སུ་གཞན་ལ་གནོད་བྱེད་མི་རུང་བ་མ་
ཟད། རྒྱལ་བོ་དང་རྒྱལ་ཁབ་ལ་དེ་བས་ཀྱང་གནོད་བསྐྱལ་མི་རུང་། །
སའི་གོ་ལ་བཞིན་དུ་མིས་རང་ཉིད་ཀྱི་ཁེ་ཕན་ནི་གཞན་རྣམས་
འཁོར་རྒྱུགས་ཀྱི་སྲོག་ཤིང་དུ་བྱེད་མི་རིགས།） རྒྱལ་བོ་ཞིག་གིས་ནི་
འདི་ལྟར་དུ་བྱས་པས་ཀྱང་མི་ཆོག་པ་མེད་དེ། རྒྱུ་མཚན་ནི་ཁོ་ནི་ཁོ་
རང་གཅིག་པུ་མ་ཡིན་པར། ཁོས་རྒྱལ་ཁབ་ཅིག་གི་ཚབ་བྱས་ནས་
ཡོད། སྤྱི་དམངས་ཞིག་ལ་མཚོན་ན། རང་དོན་ཡིད་བྱེད་ནི་ནམ་



ཡིན་ཡང་གཤིས་སྤྱོད་ཐ་ཤལ་བ་ཞིག་ཡིན། མི་འདི་འདྲ་བས་ནམ་
ཡང་བྱ་བ་ཡོད་ཚད་པོ་རང་གི་སྒེར་སེམས་ཀྱི་དགོས་མཁོ་ལྟར་
འཁྱོག་སྒྱུར་བྱེད་པས། དེའི་མཇུག་འབྲས་ལ་སྤྱི་ཚོགས་ལ་གནོད་མི་
བྱེད་པ་ཡོད་མི་སྲིད། །
དེ་བས། རྒྱལ་བོས་རང་གི་འཁོར་འདེམས་དུས་མི་འདི་འདྲའི་
རིགས་གཏན་ནས་བདམས་མི་རིགས། ནམ་ཞིག་འདི་འདྲའི་སྒེར་
སེམས་ཅན་ཞིག་བདམས་ཟིན་དུས། ཁོ་ཚོས་རང་ཉིད་ཀྱི་སྒེར་ཕན་
གྱི་ཆེད་དུ་སྤྱི་ཕན་དང་འབྲེལ་བ་ཐམས་ཅད་རླུང་ལ་བསྐུར་ངེས་ལ།
ཁོ་ཚོ་ཆེས་ངོ་ཚ་ཁྲེལ་མེད་ཀྱི་དཔོན་ངན་རུལ་སུངས་ཅན་དུ་འགྱུར་
ངེས། ཁོ་ཚོས་བསམ་ཡོད་པ་རང་ཁྱིམ་རང་ལུས་ཀྱི་བདེ་བ་ཡིན་ལ།
གནོད་བྱས་པ་ནི་རྒྱལ་ཁབ་དང་སྤྱི་ཚོགས་ཡོངས་རེད། གནའ་མིའི་
ཁ་དཔེ “གཞན་གྱི་ཁང་བ་མེར་བསྒྲོན་ནས་རང་གི་སྒོ་ང་འཚོད་པ”
ཞེས་པ་ནི་ཆེས་སྒེར་སེམས་ཅན་གྱི་ངོ་བོའོ།། །
ཆེས་འཇིགས་སུ་རུང་བ་ནི། མི་འདི་འདྲ་བའི་རིགས་ལ་བདག་
པོའི་ཡིད་ཆེས་ཐོབ་པ་དེ་ཡིན། འདིའི་རྒྱུ་མཚན་ནི་རང་ཕན་གྱི་
དམིགས་ཡུལ་ལ་རེག་ཕྱིར་འདི་འདྲའི་མི་ཡིས་ཐབས་ཤེས་ཡོད་ཚད་
བཀོལ་ནས་ངོ་དགའ་སྤྲེལ་ལད་བྱེད་པས་ཡིན། །
སྒེར་སེམས་ཅན་གྱི་བློ་རིག་གྲུང་བོ་དེ་ཐ་ཤལ་ཅན་གྱི་བློ་རིག་



རེད་ཅེས་བཤད་དགོས། དེ་ནི་ཁུང་བུ་བྲུས་ནས་ཁང་ནང་ལ་ཞུགས་
ཤིང་། ཁང་བ་མ་འགྱེལ་གོང་དུ་དུས་ཐོག་ནས་ཕྱིར་བྲོས་འོང་བའི་
བྱི་བའི་བློ་རིག་འདྲ་རེད། དེ་ནི་དྲེད་མོང་བསླུས་ནས་རང་ལ་ས་
དོང་བྲུ་རུ་བཅུག་ནས། དོང་བྲུས་ཟིན་པ་དང་དྲེད་མོང་ཕྱིར་བསྐྱོད་
པའི་ཝ་མོའི་བློ་རིག་འདྲ་རེད། དེ་ནི་ཁ་ནང་དུ་སླེབས་པའི་ཉ་མོ་
ཁྱུར་མིད་མ་བྱས་པའི་གོང་རོལ་དུ། སྙིང་རྗེ་རྗེའི་ཚུལ་དུ་མིག་ཆུ་
གཏོང་བའི་ཆུ་སྲིན་གྱི་བློ་རིག་འདྲ་རེད། །
འོན་ཀྱང་། “རང་གཅེས་ཁོ་ན་མ་གཏོགས་གཞན་གཅེས་མི་ཤེས་
པའི་མི” （ཞིས་སའེ་ལོ་ཡིས་ཕང་ཕའེ་གླེང་སྐབས་ཀྱི་སྐད་ཆ） འདི་
འདྲ་ལ། ཆེས་མཇུག་མཐར་འབྲས་བུ་བཟང་བོ་ཡོད་མི་སྲིད། ཁོ་
ཚོས་རང་གི་ཆེད་དུ་གཞན་བློས་གཏོང་ཐབས་ལ་དུས་དང་རྣམ་པ་
ཀུན་ཏུ་ཐབས་ཇུས་འགོད་བཞིན་ཡོད་ཀྱང་། ལས་དབང་གི་ལྷ་མོས་
ཁོ་ཚོ་ཚང་མ་ཆེས་མཇུག་མཐར་རང་ཉིད་རང་གིས་བློས་གཏོང་
ཡུལ་དུ་བཀོད་སྒྲིག་བྱས་ནས་ཡོད། མི་ནི་རང་དོན་ལ་ཇི་ལྟར་མཁས་
ཀྱང་། ཁོས་ལས་དབང་ལྷ་མོའི་གཤོག་ཟུང་བསྡམས་མི་ཐུབ་པ་ཁོ་
ཐག་ཡིན།
མཆན།
©སྐབས་ཐོག་དེར་ཀུ་པའེ་ཉིས་ཀྱི “ཉི་མ་ལྟེ་བར་སྨྲ་བ” ད་དུང་དར་



ཁྱབ་བྱུང་མེད། དེ་བས་མི་རྣམས་ཀྱིས་སྔར་བཞིན་དུ་ནམ་མཁའི་སྐ
ར་ཚོགས་སའི་གོ་ལར་བསྐོར་ནས་རྒྱུ་བཞིན་ཡོད་པར་བསམ་ཡོད། །
100



ཁོང་ཁྲོ་གླེང་བ།
སི་ཏོ་ཀུའི་གྲུབ་མཐའི་མཚན་ཉིད་རིག་པ་བ0རྣམས་ལྟར་ན།
མིས་ཁོང་ཁྲོ་རྩད་ནས་སྤོངས་དགོས་ཟེར། འོན་ཀྱང་འདི་ནི་མི་སྲིད་
པ་ཞིག་ཡིན། ང་ཚོས་མཉམ་འཇོག་དགོས་པ་ལ། ཁོང་ཁྲོ་སྐྱེ་ན་སྐྱེ་རུ་
ཆུག ཁོང་ཁྲོའི་སྟབས་ཀྱིས་ནག་ཉེས་བཟོ་མི་རུང་། ལྷག་པར་དུ་
ཁོང་ཁྲོའི་སྟབས་ཀྱིས་ཉིན་གང་བོར་སེམས་མི་བདེ་བ་བྱས་མི་
རིགས། ཁོང་ཁྲོ་ལ་མཚོན་ན་ངེས་པར་དུ་ཟབ་ཚད་དང་དུས་ཚོད་
ཕྱོགས་གཉིས་ཀ་ནས་ཚོད་འཛིན་བྱ་དགོས། ང་ཚོས་འདིར་གནད་
དོན་གསུམ་ལ་བགྲོ་གླེང་བྱ་བ་ལ། །
དང་བོ། ཁྲོ་སླ་བའི་ལྷན་གཤིས་ལ་ཇི་ལྟར་ཚོད་འཛིན་བྱ་བ།
གཉིས་པ། ཁོང་ཁྲོས་དྲངས་པའི་མཇུག་བསྡུ་དཀའ་བའི་དོན་
རྐྱེན་ངན་པ་ལ་ཇི་ལྟར་གཡོལ་བ། །
མཇུག་མཐར་ཐབས་གང་ཞིག་གིས་མི་གང་ཞིག་ལ་ཁྲོ་སློང་བ་
དང་ཁྲོ་བ་ཞི་རུ་འཇུག་ཚུལ་གླེང་བ།
101



དང་བོའི་ཐད་ནས་ཆེས་ལེགས་པའི་ཐབས་བཀོད་ནི། ཁོང་ཁྲོ་མ་
སྐྱེ་བའི་སྔ་རོལ་དུ་སེམས་རྣལ་ལ་ཕབ་ནས་ཁོང་ཁྲོས་འདྲེན་སྲིད་
པའི་མཇུག་འབྲས་ལ་བསམ་པ། སའེ་ཉུས་ཁ་ནས་བཤད་རྒྱུར། ཁྲོང་
ཁྲོ་ནི་དངོས་པོ་ལྗིད་མོ་དང་འདྲ་སྟེ། ཁོ་ས་ལ་ལྷུང་བའི་ས་དེ་ག་ནས་
རང་ཉིད་བརླག་པར་འགྱུར་ཟེར། 《དམ་པའི་གསུང་རབ》ཀྱིས་ང་
ཚོར་བསྟན་དོན། བཟོད་པ་མཆོག་གིས་སེམས་པ་བརྟན་པར་བྱེད་
ཟེར། མི་སུ་དང་སུ་ཡིན་ཡང་། གལ་ཏེ་བཟོད་པ་མེད་ན་རྣམ་ཤེས་
ཀྱང་བརླག་འགྲོ མི་ནི་སྦྲང་མ་དང་འདྲ་བ་གཏན་ནས་བྱེད་མི་རུང་
སྟེ། “ཚེ་སྲོག་ཡོད་ཚད་པོ་དགྲ་ལ་མདུང་གིས་ཐེངས་གཅིག་བསྣུན་
པའི་ཁྲོད་བསྟིམས་ནས་ཡོད་པའོ།།”
ཁྲོ་སླ་བ་ནི་གཤིས་སྤྱོད་ཐ་ཤལ་བ་ཞིག་ཡིན་ལ། དེའི་དབང་སྒྱུར་
མྱོང་མཁན་ནི་ནམ་ཡང་འཚོ་བའི་ཁྲོད་ཀྱི་འཁོས་ཆུང་དག་ཡིན།
དཔེར་ན། བྱིས་པ་དང༌། བུད་མེད། རྒན་པོ། ནད་པ་ལྟ་བུ། དེ་བས་
མི་རྣམས་ཀྱིས་གཞན་གྱིས་ཁྲོ་སློང་དུས་སུ་ཁོང་ཁྲོ་སྐྱེ་བ་དང་དུས་
མཚུངས་སུ་དེ་ལ་སྣང་ཆུང་བྱེད་དགོས་པ་ལས། དུས་མཚུངས་སུ་
དེའི་ཁྲོད་དུ་འཇིགས་སྣང་སྐྱེ་རུ་མི་འཇུག་པར་མཉམ་འཇོག་དགོས།
འདི་ལྟར་བྱས་པས་བསམ་བློའི་སྟེང་ནས་རང་གཅུན་གྱི་ནུས་པ་
རྒྱུན་འཁྱོངས་བྱེད་ཐུབ་པར་འགྱུར་ལ་དགྲ་ལས་རང་ལྷག་པའི་དགེ་
102



མཚན་ཀྱང་རྒྱུན་འཁྱོངས་བྱེད་ཐུབ་པར་འགྱུར། འདི་ནི་སྒྲུབ་
དཀའ་བ་ཞིག་མ་ཡིན་ཏེ། ཆོད་སེམས་ཡོད་པས་ཆོག
གཉིས་པའི་ཐད་ནས། གནས་ཚུལ་འདི་འདྲ་གསུམ་གྱི་འོག་གི་མི་
ནི་ཁྲོ་སླ་བ་སྟེ། དང་བོ་ནི་ཚོར་བ་རྣོ་ཐལ་ཆེ་བའི་མི་སྟེ། ཁོའི་དབང་
རྩ་ཤིན་ཏུ་ནས་ཉམ་ཆུང་བས། དོན་དག་ཙག་ཙིག་ཅིག་གིས་ཁོ་ཚོར་
བསྐྱོམ་འཁྲུགས་ཐེབས་སྲིད། གཉིས་པ་ནི་རང་ལ་མཐོང་ཆུང་བྱས་
སོང་སྙམ་པའི་མི་སྟེ། མི་ལ་མཐོང་ཆུང་བྱས་པ ས་ཁྲོ་བ་སྐྱེ་བར་
འགྱུར་ཡང། དེ་ནི་གཞན་གྱི་གནོད་འཚེ་ལས་སྟོབས་ཤུགས་ཆེ།
གསུམ་པ་ནི་རང་གི་སྙན་གྲགས་ལ་གནོད་སྐྱོན་བཟོས་སོང་སྙམ་
པའི་མི་སྟེ། མི་དེ་འདྲ་ཡང་ཁོང་ཁྲོ་སྐྱེ་སླ། འདི་འདྲ་བ་ལ་གཡོལ་ཆེད།
རབ་ཡིན་ན་ཀའོ་ཏི་ཝ་ཡིས་བཤད་པ་ལྟར། མི་ལ “ ཐག་པ་སྦོམ་པོས་
བསླེས་པའི་གཟི་བསོད(***)ཀྱི་དྲ་བ་ཞིག་དགོས” ། །
མི་ལ་གནོད་པ་ཐེབས་རྗེས་ཁོང་ཁྲོ་འགོག་པའི་ཐབས་ཆེས་
ལེགས་པོ་ནི་གོ་སྐབས་ལ་སྒུག་རྒྱུ་དེ་ཡིན། ཁོང་ཁྲོ་ཁོག་ལ་མནོན་
ཞིང་། དགྲ་ཤ་ལེན་པའི་རེ་བ་མ་འོངས་པར་སྒུག་རྒྱུ་དེ་ཡིན།
ཁོང་ཁྲོ་སྐྱེ་ནས་ཡོད་པའི་སྐབས་སུ་དོན་དག་གཉིས་སེམས་ལ་
འཛིན་དགོས་ཏེ། དང་བོ་ནི་ཚིག་གི་མཚོན་ཆ་རྣོན་པོ་གཞན་ལ་མི་
འདེབས་པ། ཁོང་ཁྲོ་སྐྱེ་ནས་ཡོད་པའི་སྐབས་ཀྱི་སྐད་ཆ་ནི་སྤྱིར་
103



བཏང་གི་མི་དགའ་རྣམ་འགྱུར་སྟོན་པའི་ངག་གི་སྦྱོར་བ་དང་མི་
འདྲ་བར། འདིས་མིའི་བར་གྱི་འཁོན་འཛིང་གི་ས་བོན་འདེབས་
སྲིད། གཉིས་པ་ནི་ཁོང་ཁྲོའི་སྟབས་ཀྱིས་གསང་བ་འབྱིན་མི་རུང་བ་
སྟེ། དེ་ལྟར་བྱས་པས་དེ་ནས་བཟུང་སྟེ་ཁྱོད་ལ་ཡིད་ཆེས་ཐོབ་མི་
ཐུབ། མདོར་ན། སེམས་ཁོང་ནས་ཇི་ལྟར་ཁྲོ་ཞིང་འཁྲུགས་ཀྱང་སྦྱོར་
བའི་སྟེང་ནས་བཅོས་ཐབས་མེད་པའི་དོན་དག་གཏན་ནས་སྒྲུབ་མི་
རུང་།
མི་ལ་ཁོང་ཁྲོ་སློང་བའི་ཐད་ནས། ཁོང་ཁྲོ་ཞི་བར་བྱེད་པའི་
ཐབས་དང་འདྲ་བར། གནད་གཙོ་བོ་ནི་གོ་སྐབས་འཛིན་རྒྱུ་དེ་ཡིན།
སེམས་ཆེས་འཚུབ་པའམ་ཡང་ན་སེམས་ཁམས་མི་སྐྱིད་པའི་དུས་སུ་
མི་རྣམས་ཁྲོ་སླ། འདི་འདྲའི་སྐབས་སུ་ཁོ་རང་མི་དགའ་བར་བྱེད་
པའི་དོན་དག་ཡོད་ཚད་ཁོའི་སྟེང་ལ་བཞག་པ་ཙམ་གྱིས་ཆོག དེ་
བཞིན་མི་ཞིག་གི་ཁོང་ཁྲོ་ཞི་བར་བྱེད་ན་ཡང་། གཅིག་ནས་མི་གང་
ཞིག་གི་སེམས་པ་བསྐྱོམ་འཁྲུགས་བྱེད་པའི་དོན་དག་དེ་ཁོ་ལ་
བཤད་དུས་གོ་སྐབས་ལེགས་པོ་ཞིག་དང་གནས་ལེགས་པོ་ཞིག་
བདམས་དགོས། གཉིས་ནས་ཁོ་རང་གིས་རང་ལ་མཐོང་ཆུང་བྱས་
སོང་སྙམ་པའི་སེམས་ཆག་དེ་ཐབས་བརྒྱ་ཇུས་སྟོང་གིས་གཡོལ་ཕྱིར། །
ཁོ་ལ་ཐེབས་པའི་གནོད་འཚེ་དེ་གོ་འཛོལ་ལམ་སེམས་འཁྲུགས་སམ་
104



ཡང་ན་དེ་ལས་གཞན་པའི་རྐྱེན་སྟེས་དབང་བ་ཞིག་གིས་རྐྱེན་བྱས་
པ་ལས། བསམ་གྱིས་གཟས་པ་ཞིག་མ་ཡིན་པར་སྟོན་པ་ལྟ་བུ།
མཆན།
སི་ཏོ་ཀུའི་གྲུབ་མཐའ་ནི་གནའ་བོའི་རོ་མའི་མཚན་ཉིད་རིག་
པའི་གྲུབ་མཐའ་ཞིག་ཡིན། འོག་ནས་བྱུང་བའི་སའེ་ཉུས་ཁ་ནི་གྲུབ་
མཐའ་དེའི་མཁས་པ་ཞིག་ཡིན།
105



སྤྱང་གྲུང་རྫུན་མ་གླེང་བ།
དུས་རྒྱུན་བཤད་ཚུལ་འདི་ལྟ་བུ་ཞིག་ཐོས་པར་འགྱུར་ཏེ། ཧྥ་
རན་སིའི་མི་ཡི་སྤྱང་གྲུང་ནི་ནང་ན་ཡོད་ལ། སི་ཕེན་གྱི་མིའི་སྤྱང་
གྲུང་ནི་ང་ན་ཡོད། སྔ་མ་ནི་སྤྱང་གྲུང་ངོ་མོ་ཡིན་ལ། ཕྱི་མ་ནི་སྤྱང་
གྲུང་རྫུན་མ་ཡིན་ཟེར། རྒྱལ་ཁབ་གཉིས་ཀྱི་མི་དོན་དངོས་ཐོག་འདི་
འདྲ་ཡིན་མིན་ཆ་མ་འཚལ་ཀྱང་། རིགས་འདི་གཉིས་ཀྱི་གནས་ཚུལ་
ནི་བསམ་གཞིགས་ཟབ་མོ་གཏོང་རི་བ་ཞིག་རེད།
ཧྲན་པའོ་ལོ་ཡིས “ དད་པའི་ཕྱི་ཚུལ་ཡོད་པ་མ་གཏོགས། དད་
པའི་བློ་སེམས་ཡོད་པ་མ་རེད” ཅེས་བཤད་ཡོད་པ་མ་ཡིན་ནམ། དེ་
དང་མཚུངས་པར། འཚོ་བའི་ཁྲོད་ནས་ཀྱང་མི་མང་བོ་ཞིག་ལ་སྤྱང་
གྲུང་གི་ཕྱི་ཚུལ་སྟོང་བ་བོ་མ་གཏོགས། སྤྱང་གྲུང་གི་ངོ་བོ་ངོ་མོ་ཡོད་
པ་མ་རེད།— “སྤྱང་གྲུང་ཆུང་ལ་བླུན་རྨོངས་ཆེའོ།། ”
གཞན་གྱིས་མི་མཐོང་ས་ནས་མི་འདི་འདྲ་བས་བློ་རྩེ་དགུ་སྒྲིག་གི་
106



སྒོ་ནས་གླེན་པའི་བྱ་བ་སྒྲུབ་པ་མཐོང་ན། དངོས་སུ་ནས་དགོད་ཁ་
མི་འཆོར་བ་མི་སྲིད། དཔེར་ན། མི་ལ་ལ་ཞིག་ནི་གསང་བ་སྦས་པར་
ཤིན་ཏུ་མཁས་ཀྱང་། གསང་བ་སྦེད་དོན་ནི་ཁོ་ཚོའི་ནང་མཚང་གྲིབ་
མའི་ནང་ནས་མ་གཏོགས་སྟོན་ས་མི་རུང་བའི་ཕྱིར་རོ།།
མི་ལ་ལ་ཞིག་གིས་ནམ་ཡིན་ཡང་སྐད་ཆ་ཕྱེད་ཀ་མ་གཏོགས་སྒོར་
མི་འབུད་པ་ལ། དེ་ཡང་དོན་གྱིས་ཁོ་ཚོས་དོན་དག་དེའི་ཟ་ཟུར་མ་
གཏོགས་ཅང་ཡང་མི་ཤེས་པས་ཕྱིར།
མི་ལ་ལ་ཞིག་ནི་མི་ཤེས་ཤེས་མདོག་བྱེད་པ་ལ་དེ་འདྲའི་དགའ་
སྟེ། ཞིས་སའེ་ལོ་དང་ལབ་གླེང་བྱེད་པའི་སྐུ་ཞབས་དེ་དང་འདྲ་བར།
སྨིན་མ་གཅིག་དཔྲལ་བར་གྱེན་དུ་བསྒྲེངས་ཤིང༌། སྨིན་མ་གཞན་
ཞིག་མ་ནེ་མགོར་ཕབ་ནས་བཤད་རྒྱུར། “ང་མ་གཞི་ནས་གདུག་
རྩུབ་ཅན་ཞིག་མིན” ཟེར་བ་ལྟར་རོ།།
མི་ལ་ལ་ཞིག་གིས་རང་གིས་མི་ཤེས་པ་ཐམས་ཅད་ལ་སྣང་ཆུང་
བྱེད་པར་འགྱུར། སྣང་ཆུང་དེའི་སྒོ་ནས་རང་སྟེང་གི་མི་ཤེས་པ་སྒྲིབ་
པར་བྱེད། །
ཡང་ལ་ལ་ཞིག་གིས་གནད་དོན་ཡོད་ཚད་ལ་ནམ་ཡིན་ཡང་
གཞན་དང་མི་མཚུངས་པའི་ལྟ་ཚུལ་ཞིག་འཛིན། དེའི་སྒོ་ནས་རང་
ཉིད་ལ་ཐུན་མིན་གྱི་དབྱེ་གཅོད་ནུས་པ་ཡོད་པར་ངོམ་པར་བྱེད།



དོན་གྱིས་མི་འདི་དག་ནི་ཀེ་ལིག་སི་ནས་བཤད་པ་ལྟར། “སྨྱོན་པའི་
རིགས་ཤིག་སྟེ། རྟོག་གེ་ཁོ་ན་ལ་བསྟེན་ནས་དོན་དག་རྫོབ་པར་བྱེད་
པ་ཞིག” གོ། པའོ་ལ་ཐུའུ་ནས《མཁས་པར་འཇུག་པའི་སློབ་དཔོན》
ཞེས་པའི་ནང་དུ་བྲིས་པའི་ཕུའུ་ལོ་ཐེ་ཀུ་སི་ནི་འདི་འདྲའི་རྟོག་གེའི་
སྟོང་གཏམ་གྱིས་སློབ་མ་ཉམས་པར་བྱེད་པའི་སྤྱི་གཟུགས་ཤིག་ཡིན།
མི་འདི་འདྲའི་རིགས་ཀྱིས་ཐལ་བ་འཕེན་པ་སྒྲུབ་པ་ལས་མང་ལ།
དགག་པ་འཛུགས་སྐྲུན་ལས་མང་། འདི་ལྟར་ཡིན་དོན་ནི། ཏག་
ཏག་འཛུགས་སྐྲུན་ནི་དགག་རྒྱག་ལས་དཀའ་བས་སོ།། འདི་ལྟའི་
སྤྱང་གྲུང་རྫུན་མ་ཅན་གྱི་མི་ཡིས་མཁས་པའི་ཆོ་ལོ་སྐམ་པོ་ཡི་ཆེད་དུ།
མ་རྩེ་བརྡིབས་པའི་ཕྱུག་པོའི་བུ་ཡིས་བློ་རྩེ་དགུ་སྒྲིག་གིས་མུ་མཐུད་
ངོ་སོ་འཛིན་པ་ལས་ཀྱང་ཐུ་བ་ཞིག་བྱེད་པར་འགྱུར། དོན་དག་གང་
ཞིག་གི་ཐད་ནས་ཀྱང་ཁོ་ཚོའི་ཁ་བཤད་དོན་ལས་འགོངས་པས།
འདི་འདྲའི་མི་བཀོལ་སྤྱོད་བྱེད་མི་རུང༌། རྒྱུ་མཚན་ནི། ཁོ་ཚོའི་སྤྱང་
གྲུང་རྫུན་མ་དེས་ཕལ་ཆེར་ཕྲ་མེན་མ་ཞིག་ལས་ཀྱང་ལྷག་པར་དོན་
དག་རྫོབ་པར་བྱེད་སྲིད།
108



དོགས་པ་གླེང་བ།
དོགས་པ་ནི་ཕ་ཝང་དང་འདྲ་བར་མུན་ནག་གི་ཁྲོད་ནས་འཕུར་
བསྐྱོད་བྱ་བ་ཡིན། དོགས་པའི་སེམས་ཀྱིས་ནི་མི་སེམས་འཕྱང་
འཕྲུལ་ལ་འགོད་ཅིང་། བློ་རིག་འཁྲུགས་པར་ཀྱང་བྱེད། དེས་མི་
རྣམས་མགོ་འཐོམ་པར་བྱེད་ཅིང་དགྲ་གྲོགས་ཀྱི་དབྱེ་བ་འཆོལ་བར་
བྱས་ནས། མིའི་ལས་དོན་ལ་གཏོར་བརླག་བཟོ། །
དོགས་པ་ཡིས་ནི་རྒྱལ་བོ་གཏུམ་སྤྱོད་ཅན་དུ་བཟོ་སླ་ལ། སྐྱེ་ཕོ་
རབ་རྣམས་ལ་ཕྲག་དོག་སྐྱེ་བར་བྱེད། མཁས་པ་རྣམས་ཀྱང་སོམ་
ཉིའི་དྲ་བ་རབ་དང་རིམ་པའི་ནང་དུ་ཚུད་པར་བྱེད་འགྲོ
དོགས་པ་ནི་སེམས་ནས་བྱུང་བ་ཞིག་མ་ཡིན་པར། ཀླད་པའི་
ནང་ནས་བྱུང་བ་ཡིན། འཕྲལ་ཐག་གཅོད་པ་ཅན་ཞིག་ཡིན་ཡང་
ལར་འདི་འདྲའི་སེམས་བྱུང་གི་ཁྲོད་དུ་ལྷུང་འགྲོ དཔེར་ན་ཧིན་
109



ལིས་སྐུ་ཕྲེང་བདུན་པ་ལྟ་བུའོ།། མི་ཡུལ་ན་ཁོ་འདྲ་འདྲའི་འཕྲལ་
ཐག་ཆོད་པ་ཞིག་མེད་ལ། དེ་བཞིན་དུ་ཁོ་འདྲ་འདྲའི་དོགས་པ་ཅན་
ཞིག་ཀྱང་མེད། ཡིན་ན་ཡང་། ཁོ་ལ་དོགས་པ་ཟ་བ་དང་འཕྲལ་ཐག་
ཆོད་པ་གཉིས་ཀའི་ཆ་ལྡན་པས་ན། དོགས་པས་ཁོ་ལ་ངན་ཆེན་པོ་
བྱེད་མི་ཐུབ། རྒྱུ་མཚན་ནི། ཁོས་དོགས་པ་ཟོས་ནས་ཡོང་དུས་སུ་ཁོ་
རང་དོགས་པའི་རྗེས་སུ་གྱ་ཚོམ་གྱིས་མཐའ་གཅིག་ཏུ་མི་འཇུག་
པས་སོ།། ཅོལ་ཆུང་སྙིང་ཆུང་གི་མི་ཞིག་ལ་མཚོན་ན། འདི་འདྲས་
དོགས་པས་ཁོའི་སྦྱོར་བ་ལ་དེ་མ་ཐག་གེགས་རྐྱེན་བྱེད་ངེས། དོགས་
པའི་འབྱུང་ཁུངས་ནི་བྱ་དངོས་ལ་ཤེས་རྟོགས་བྱས་པ་མི་འདང་
བའི་སྟབས་ཀྱིས་ཡིན་ཏེ། དེ་བས་གནས་ཚུལ་ལ་རྒྱུས་ལོན་མང་དུ་བྱ་
བ་ནི་དོགས་པ་མེད་པར་བཟོ་བའི་ཐབས་དམ་པ་ཡིན། །
དོན་གྱིས་མི་རྣམས་ཀྱིས་ཅི་ཞིག་ལ་རེ་བལྟོས་འཆའ་བ་ཡིན་ནམ།
ཁོ་ཚོས་རང་ཉིད་ཀྱིས་འབྲེལ་གཏུགས་བྱ་སའི་མི་དག་སྐྱེས་ཆེན་
འཕགས་ཆེན་ལྟ་བུ་ཞིག་ཡིན་དགོས་བསམ་ཡོད་དམ། ཁོ་ཚོས་མི་
རྣམས་རང་དོན་ཡིད་བྱེད་རྩད་ནས་སྤངས་པའི་སྒེར་སེམས་མེད་པ་
ཞིག་ཡིན་དགོས་པར་བསམ་ཡོད།
དོགས་པ་ཟོས་ནས་ཡོང་དུས། ཁྱོད་ཀྱིས་རབ་ཡིན་ན་དོགས་ཟོན་
བྱས་ན་འགྲིག འོན་ཀྱང་ཕྱི་ངོས་སུ་ཤར་དུ་འཇུག་མི་རུང་། འདི་
-
110



ལྟར་བྱས་པས་གལ་ཏེ་ཁྱོད་ཀྱི་དོགས་པ་ལ་གནས་ལུགས་ཡོད་ན།
ཁྱོད་ལ་སྔར་ནས་གྲ་སྒྲིག་ཀྱང་ཡོད་པས་དེས་ཁྱོད་ལ་གནོད་བྱ་མི་
ཐུབ་ལ། ཁྱོད་ཀྱི་དོགས་པ་ལ་གནས་ལུགས་མེད་ཚེ། ཁྱོད་ཀྱིས་མ་
ཉེས་ཁ་གཡོགས་བྱེད་འགྱུར་ལ་གཡོལ་བྱོལ་བྱ་ཐུབ། །
ལྷག་པར་དུ་གཞན་ནས་གཞན་དུ་བརྒྱུད་དེ་བྱུང་བའི་རང་གི་
དོགས་པ་ལ་དོགས་ཟོན་བྱ་དགོས་ཏེ། འདི་ནི་ཡང་ན་ནི་ཕྲ་མའི་
དུག་ཚེར་ཞིག་ཡིན་ཀྱང་སྲིད། གལ་ཏེ་ཆོག་ན་ནི། རབ་ཡིན་ན་ཁྱོད་
རང་དོགས་པ་ཟ་བའི་ཡུལ་དེ་དང་སེམས་ཐོག་ལ་སེམས་བཞག་
ནས་སེམས་ཀྱི་ཁ་བརྡ་ཞིག་བྱེད་ཐུབ་ན་ཤིན་ཏུ་བཟང་། འདི་ལྟར་
བྱས་པས་རང་གི་དོགས་པ་དེ་ཡང་ན་བདེན་པར་སྒྲུབ་ཐུབ་ལ་ཡང་
ན་རྫུན་པར་སྒྲུབ་ནས་མེད་པར་བཟོ་ཐུབ། འོན་ཀྱང་། མི་ཐ་ཤལ་
བའི་རིགས་ལ་ཐབས་བཀོད་འདི་མི་འཕྲོད། རྒྱུ་མཚན་ནི། ཁོ་ཚོས་
ཁོ་རང་ལ་གཞན་གྱིས་དོགས་པ་ཟ་བ་ཤེས་ཕྱིན་ཆད་ནས་གཡོ་རྫུ་ཡི་
བྱ་བ་སྔར་བས་མང་བོ་ཞིག་བཟོ་བར་འགྱུར། །
དབྱི་ཐ་ལིའི་མི་ལ་འདི་འདྲའི་བཤད་ཚུལ་ཞིག་ཡོད་དེ། “ཁྱོད་ལ་
དོགས་པ་ཟ་ན་ནི་གཞུང་དྲང་མ་བྱས་ཀྱང་ཆོག ” ཟེར། དོན་གྱིས་
འདི་ནི་མི་འགྲིག་སྟེ། ཁྱོད་ལ་དོགས་པ་ཟ་དུས་སྔར་བས་ཀྱང་གང་
ནུས་ཅི་ལྕོགས་ཀྱིས་རང་བབ་ཀྱི་འགན་ཁུར་ནས། རང་ཉིད་དངོས་
111



གནས་དྲང་གཞག་གཙང་མ་ཡིན་པར་བདེན་དཔང་བྱ་དགོས།
ཕྲག་དོག་གླེང་བ།
མིའི་རིགས་ཀྱི་སེམས་བྱུང་སྣ་ཚོགས་པའི་ཁྲོད་ན། གདོན་གྱི་
འཕྲུལ་བཞིན་མི་སེམས་ཆེས་བསླུ་བར་བྱེད་པ་གཉིས་ཡོད། དེ་ནི་
བརྩེ་དུངས་དང་ཕྲག་དོག་གཉིས་སོ། སེམས་བྱུང་འདི་གཉིས་ཀྱིས་
འདོད་ཧམ་དྲག་པོ་ཞིག་བསྐྱེད་པར་བྱེད་ལ། རྟོག་བཏགས་ཀྱི་ཡིད་
གཟུགས་དང་ལྟ་བ་ཡང་གསར་དུ་བཟོ་བར་བྱེད། དེར་མ་ཟད་མི་
སེམས་ལ་སྦུར་བསྐྱེད ( # #* )ཀྱང་ཆེན་པོ་བྱ་ངེས་ཡིན། གལ་ཏེ་
སྦུར་བསྐྱེད་ཅེས་པའི་བྱ་བ་ཞིག་ཡོད་ན།
དེའི་སྟབས་ཀྱིས་ང་ཚོས་ཤེས་གསལ་ལྟར། （དམ་པའི་གསུང་
རབ》ཀྱི་ཁྲོད་ན “ཕྲག་དོག” ལ་མིག་སེར་ཞེས་སུ་འབོད་ལ། སྐར་
རྩིས་ཀྱི་ཁྲོད་ན་དེའི་མིང་ལ “སྐག་སྐར ” (9EE) ཞེས་སུ་བོས་ཡོད།
112



འདིས་ནི་ཕྲག་དོག་གིས་རང་གི་མིག་གིས་བལྟས་ཚད་པོའི་སྟེང་ལ་
ཕམ་ཉེས་དང་གོད་ཆག་འབོགས་པ་དེ་བསྟན་པ་ཡིན། དེར་མ་ཟད་
ད་དུང་མི་ལ་ལས་བསམ་ན། ཕྲག་དོག་གི་དུག་ཆུས་རང་གི་མིག་
དབང་ཆེས་གནོད་པའི་དུས་དེ་ནི། ཕྲག་དོག་བྱ་ཡུལ་གྱི་མི་དེ་ཆེས་
དར་ཐོག་ན་ཡོད་པའི་དུས་ཡིན་ཟེར། ཕྱོགས་གཅིག་ནས་གནས་
ཚུལ་འདི་འདྲས་ཕྲག་དོག་གི་སེམས་པ་ཆེས་རྣོ་ངར་ཅན་དུ་བྱེད་
པའི་སྟབས་ཀྱིས་ཡིན་ལ། ཕྱོགས་གཞན་གཅིག་ནས་གནས་ཚུལ་
འདི་འདྲའི་འོག ཕྲག་དོག་བྱ་ཡུལ་གྱི་མི་དེའི་སེམས་པ་ཁྱོན་ཡོངས་
ནས་ཕྱིར་མངོན་ཡོད་པས་རྡུང་རྡེག་བཟོ་ཤིན་ཏུ་སླ་བས་ཡིན། -
འདི་ནས་མི་གང་དག་ནི་ཕྲག་དོག་སྐྱེ་སླ་ལ། མི་གང་དག་ལ་ཕྲག་
དོག་བྱེད་སླ་བ། ཕྲག་དོག་གང་ཞིག་ནི་སྤྱི་བའི་ཕྲག་དོག་ཅིག་དང་།
ཕྲག་དོག་གང་ཞིག་ནི་སྒེར་གྱི་ཕྲག་དོག་ཏུ་གཏོགས་པར་དབྱེ་ཞིབ་
བྱ་བ་ལ།
གཤིས་སྤྱོད་མི་ལེགས་པའི་མི་ཡིས་ཡ་རབས་ཀྱི་མི་ལ་ཕྲག་དོག་
བྱེད་ངེས་ཡིན་ཏེ། མི་སེམས་ཀྱིས་མི་རང་ཉིད་ཀྱི་ཡོན་ཏན་ཀྱི་སྟེང་
ནས་འཚོ་བཅུད་ལེན་མ་ཐུབ་ཚེ། ངེས་པར་དུ་གཞན་གྱི་སྐྱོན་ཆ་
བཙལ་ནས་རང་གི་འཚོ་བཅུད་དུ་བསྟེན་ངེས་ཡིན། དེ་ཡང་ཕྲག་
དོག་བྱེད་མཁན་དེ་དག་སྤྱིར་ན་རང་ཉིད་ལ་ཡོན་ཏན་མེད་ལ།
113



གཞན་གྱི་སྐྱོན་ཆ་མི་རྙེད་པ་ཅན་ཞིག་ཡིན། དེ་བས་ཁོས་གཞན་གྱི་
བདེ་སྐྱིད་རྨེག་མེད་དུ་གཏོང་བའི་ཐབས་ལ་བརྟེན་ནས་རང་སེམས་
རང་གིས་གསོ་དགོས་པ་ཡིན། མི་གང་ཞིག་ལ་རང་སྟེང་ན་ཡོན་ཏན་
གང་ཡང་མེད་པའི་དུས་སུ། ཁོས་གཞན་གྱི་འདི་ལྟའི་ཡོན་ཏན་ལ་
དམའ་ཕབ་པའི་སྒོ་ནས་རང་གཞན་གཉིས་ལ་འདྲ་མཉམ་བཟོ་བ་
ཡིན།
ཕྲག་དོག་བྱེད་མཁན་དེ་དག་ངེས་པར་དུ་འབྲེལ་མེད་ཀྱི་དོན་ལ་
འདྲི་རྟོག་བྱེད་རྒྱུར་དགའ་མཁན་དག་ཡིན། ཁོ་ཚོས་གཞན་གྱི་དོན་
དག་ལ་སེམས་ཁུར་བྱེད་པ་ནི། དོན་དག་དེ་དག་རང་ཉིད་ཀྱི་སྐུ་
དངོས་ཀྱི་ཁེ་ཕན་དང་འབྲེལ་བ་ཡོད་པས་མ་ཡིན་པར། གཞན་གྱི་མི་
བདེ་བ་མཐོང་བ་བརྒྱུད་ནས་རང་སེམས་ལ་བློ་བདེ་སེམས་སྐྱིད་ཀྱི་
བདེ་བ་ཐོབ་པས་ཕྱིར་ཡིན།
དོན་གྱིས་མི་གང་ཞིག་རང་གི་ལས་དོན་གྱི་སྟེང་ལ་མགོ་སྒུར་ནས་
བསྡད་ཡོད་པ་ཞིག་ཡིན་ན། གཞན་ལ་ཕྲག་དོག་བྱེད་ཁོམ་མེད། རྒྱུ་
མཚན་ནི། ཕྲག་དོག་ནི་ཕྱོགས་བཞིར་འཁྱམས་པའི་སེམས་བྱུང་
ཞིག་ཡིན་པས། དེ་ཉིད་ལོངས་སུ་སྤྱོད་ཐུབ་མཁན་ལ་ལས་མེད་དལ་
སྡོད་ཀྱི་མི་མ་ག ཏོ གས་མེད། དེའི་ཕྱིར་གནའ་བོའི་ཁ་དཔེ་ལ།
“འབྲེལ་མེད་ལས་ལ་རྟོག་མཁན་གྱི་མི་སེམས་ན་འདྲེ་ཡོད” ཅེས་
114



ཟེར།
གསར་སྐྱེས་ཀྱི་མི་འཇོན་ཐང་ཅན་ལ་གཞན་གྱིས་ཕྲག་དོག་བྱེད་
ལ། སྐུ་དྲག་རྒན་གྲས་ཀྱིས་ལྷག་པར་ཕྲག་དོག་བྱེད་པར་འགྱུར། རྒྱུ་
མཚན་ནི། ཁོ་ཚོའི་བར་གྱི་བར་ཐག་ལ་འགྱུར་ལྡོག་བཟོས་པས་སོ།།
ཕ་རོལ་བའི་ཡར་རྒྱས་ཀྱིས་འཁྲུལ་སྣང་ཞིག་བཟོ་བར་འགྱུར་ཏེ།
རང་ཉིད་མར་ཆག་པ་དང་འདྲ་བར་སྣང་། །
དབང་བོ་སྐྱོན་ཅན་དང༌། བློན་རྒན། རྒན་པོ། བྱིལ་ཕྲུག་བཅས་
བཅོས་སུ་མེད་པའི་ཞན་ཆ་དང་ལྡན་པ་དེ་དག་གཞན་ལ་ཕྲག་དོག་
སྐྱེ་སླ་སྟེ། རང་གི་ཞན་ཆ་ལ་ཁ་གསབ་ཐོབ་ས་མི་རུང་བས། གཞན་ལ་
གནོད་བྱས་པའི་སྒོ་ནས་ཁ་གསབ་ཐོབ་ཐབས་བྱེད་དགོས་པས་སོ།།
ཞན་ཆ་དེ་རླབས་ཆེན་གྱི་གཤིས་ཀ་ཡོད་པའི་མི་ཞིག་གི་སྟེང་བྱུང་ན་
གཟོད་འདི་འདྲ་ཡིན་མི་སྲིད། གཤིས་ཀ་དེས་ཞན་ཆ་གང་ཞིག་གཟི་
བརྗིད་དུ་བསྒྱུར་ཐུབ། དབང་བོ་སྐྱོན་ཅན་ཡིན་པའི་ངོ་ཚ་ཁུར་ནས་
ལས་དོན་རླབས་ཆེན་པོ་ཞིག་འགྲུབ་པར་བྱས་པས། མི་རྣམས་ཀྱིས་
སྔར་བས་ངོ་མཚར་དུ་འཛིན་པ་ཡིན། དཔེར་ན་ལོ་རྒྱུས་སྟེང་གི་ནཱ་
ཞིས་སི་དང༌། ཨ་ཀེ་ཞིས་ལའོ་སི། ཐའེ་མུའུ་འར)སོགས་དེ་ལྟར་
ཡིན།
གོད་ཆག་ཆེན་པོ་དང་དཀའ་ཁག་ཆེན་པོ་མྱང་མྱོང་བའི་མི་ཡང་
115



ཕྲག་དོག་སྐྱེ་སླ་སྟེ། མི་འདི་དག་གིས་ནི་གཞན་གྱི་ཕམ་ཉེས་དེ་རང་
གི་སྔོན་འདས་པའི་དུས་ཀྱི་དཀའ་སྡུག་གི་སྐྱིན་ཚབ་ཏུ་བསམ་པར་
འགྱུར་བ་ཡིན།
སྙན་གྲགས་དོན་དུ་གཉེར་བའི་མི་ཞིག་གིས་གལ་ཏེ་གཞན་གང་
ཞིག་ལས་དོན་གང་ཞིག་གི་སྟེང་ནས་རང་ལས་ཁྱད་པར་འཕགས་
པ་མཐོང་ན། ཁོའི་སེམས་ལའང་ཕྲག་དོག་འབྱུང་བར་འགྱུར་བ་
ཡིན། དེ་བས་སྒྱུ་རྩལ་ལ་ཆེས་ཤིན་ཏུ་དགའ་བའི་རྒྱལ་བོ་ཨ་ཐེས་
འན་ནི་སྙན་ངག་པ་དང༌། རི་མོ་བ། སྒྱུ་རྩལ་བ་ལ་ཕྲག་དོན་ཤིན་ཏུ་
ཆེ་སྟེ། འདིའི་ཐད་ནས་ཁོ་ཚོ་རྒྱལ་བོ་རང་ལས་ཁྱད་དུ་འཕགས་པས་
མཐར་ལས་གྲོགས་ཀྱི་ཁྲོད་ནས་གྲོགས་གང་ཞིག་ཡར་འཐེན་
པའི་དུས་སུ་ཡང་། ཕྲག་དོག་སྐྱེ་སླ་བ་ཡིན། རྒྱུ་མཚན་ནི། གལ་ཏེ་
གཞན་གྱི་ཁྱད་འཕགས་ཀྱི་མཛད་རྗེས་ཞིག་གིས་མི་དེ་ཉིད་ཀྱི་གོ་
གནས་ཡར་འཕར་བ་ཡིན་ན། དེ་ནི་ཕྱོགས་དེའི་ཐད་ནས་མི་གཞན་
རྣམས་ནི་ནུས་མེད་ཡིན་པར་གཤིབ་བསྡུར་གྱིས་གསལ་བཤད་བྱས་
པ་དང་འདྲ་བས། དེའི་སྒོ་ནས་གཞན་རྣམས་ལ་ན་ཟུག་སྦྱིན་འོངས།
དུས་མཚུངས་སུ་ཕན་ཚུན་ཇི་ལྟར་རྒྱུས་ལོན་ན་དེ་ལྟར་དུ་ཕྲག་དོག་
གི་སེམས་པ་ཆེ་བ་ཡིན། མི་ཡིས་རྒྱུས་མེད་སྐྱེས་བུ་གང་ཞིག་ཡར་
116



འཕར་བ་ལ་བཟོད་ཐུབ་ལ། རང་གི་གམ་གྱི་མི་གང་ཞིག་ཡར་འཕར་
བ་ལ་སེམས་ཀྱིས་མི་བཟོད། དེ་བས། ཀེ་ཡེན་ནས་ཕྲག་དོག་གཅིག་
པུའི་སྟབས་ཀྱིས་རང་གི་གཅུང་བོ་ཡཱ་པའེ་བསད་པ་རེད།
གཤམ་ནས་མི་གང་དག་ནི་ཕྲག་དོག་ལ་གཡོལ་ཐུབ་པ་གླེང་བར་
ང་ཚོས་ཤེས་གསལ་ལྟར། ཕྲག་དོག་ནི་རང་དང་གཞན་བསྡུར་བ་
ལས་བྱུང་བ་ཞིག་ཡིན། གཤིབ་བསྡུར་མེད་པས་ཕྲག་དོག་ཀྱང་ཡོད་
མི་སྲིད། དེ་བས་རྒྱལ་བོ་ལ་རྒྱལ་བོ་གཞན་ཞིག་ཡིན་ན་མ་གཏོགས་
སུས་ཀྱང་ནམ་ཡང་ཕྲག་དོག་བྱེད་མི་སྲིད། བླ་ན་མེད་པའི་གཤིས་
སྤྱོད་ཅན་ཞིག་ཡིན་ན། ཁོའི་གཤིས་སྤྱོད་ཇི་འདྲའི་ཡག་ན་དེ་ལྟར་དུ་
གཞན་གྱི་ཕྲག་དོག་ཆུང་བ་ཡིན། རྒྱུ་མཚན་ནི། ཁོ་ཚོའི་བདེ་སྐྱིད་ནི་
ཁོ་ཚོ་རང་གི་དཀའ་སྤྱད་ལས་བྱུང་བ་ཡིན་པས། དེ་ནི་ཁོ་ཚོ་ལ་ཐོབ་
འོས་པ་ཞིག་ཡིན་པས་སོ།། །།
དེའི་ཕྱིར། སྐྱེས་ཁུངས་དམན་པའི་མི་གང་ཞིག་ནམ་ཞིག་ཡར་
འཕར་སོང་ན། དེའི་གོ་ས་གསར་བ་དེ་ལ་མི་གཞན་རྣམས་གོམས་
ལོབས་སུ་འགྱུར་རེག་བར་དུ་ཕྲག་དོག་བྱེད་པ་ཡིན་ལ། ཕྱུག་པོའི་བུ་
ལ་ཡང་གཞན་གྱིས་ཕྲག་དོག་བྱེད་པར་འགྱུར་ཏེ། ཁོས་རང་གི་རྔུལ་
ཁྲག་ཅི་ཡང་མ་བཏོན་པར་བདེ་བའི་སྟན་ལ་བསྡད་པས་སོ།།
117



དེ་ལས་ལྡོག་པར། མི་དྲག་སྐུ་དྲག་གི་རྒྱུད་པ་ལ་ཕྲག་དོག་དེ་འདྲ་
མི་བྱེད། རྒྱུ་མཚན་ནི། ཁོ་ཚོའི་ཁྱད་དུ་འཕགས་པའི་རིགས་རུས་ཆོ་
འབྲང་གཞན་གྱིས་ཁས་བླངས་ཟིན་པས་ཕྱིར། དེ་བཞིན་དུ། རིམ་
གྱིས་རིམ་གྱིས་གོང་དུ་འཛེགས་པའི་མི་ལ་ཡང་ཕྲག་དོག་དེ་འདྲ་མི་
བྱེད་དེ། མི་འདི་འདྲའི་རིགས་གོང་དུ་འཕར་བ་ནི་ལུགས་མཐུན་
ཞིག་ཏུ་སེམས་པས་སོ།།
དཀའ་ཚེགས་བརྒྱུད་དེ་ཐོབ་པའི་བདེ་སྐྱིད་ལ་གཞན་གྱིས་ཕྲག་
དོག་དེ་འདྲ་མི་བྱེད། རྒྱུ་མཚན་ནི། མི་རྣམས་ཀྱིས་བསམ་ན་བདེ་
སྐྱིད་དེ་ནི་ཇི་འདྲའི་ཐོབ་སླ་བ་ཞིག་མ་ཡིན་པའོ།། དེ་བས་ཕྲག་དོག་
ལྟ་ཞོག་ཐ་ན་སྙིང་རྗེ་བྱེད་སྲིད། སྙིང་རྗེ་ཡི་སེམས་པ་ནི་ཕྲག་དོག་
སྤོངས་པའི་ཐབས་དམ་པ་ཡིན། དེ་བས་ཁོག་རྩིས་ལ་ཤིན་ཏུ་མཁས་
པའི་ཆབ་སྲིད་པ་རྣམས། ནམ་ཞིག་མཐོན་པོའི་གོ་སར་འཛེགས་པ་
ནས་བཟུང་། གཞན་ལ་གདུང་ཡུས་དང་སྡུག་ཡུས་བརྗོད་ལ་དགའ་
ལ། “ང་ཚོ་ཇི་འདྲའི་སྡུག་འང” གི་གླུ་དབྱངས་ལ་མཚམས་ཆད་པ་
མེད། དོན་གྱིས་ཁོ་ཚོ་དངོས་སུ་ནས་དེ་འདྲའི་སྡུག་བསྔལ་བ་ཡིན་
པའི་ངེས་པ་མེད། དེ་ནི་གཞན་གྱི་ཕྲག་དོག་གི་མདུང་རྩེ་རྟུལ་བར་
བྱེད་པའི་ཐབས་བཀོད་འབའ་ཞིག་གོ།
འོན་ཀྱང་། དེ་ལྟའི་མི་དེ་ཡི་འགན་བབས་དེ་ཉིད་རང་གིས་དོན་
118.



དུ་གཉེར་ནས་ཕྲག་ཏུ་བླངས་པ་ཞིག་མ་ཡིན་པའི་སྐབས་སུ། ཁོ་ཚོའི་
གདུང་ཡུས་ལ་ད་གཟོད་གཞན་གྱིས་སྙིང་རྗེ་བར་བྱེད། དེ་མ་ཡིན་
པར། གོང་དུ་འཛེག་པ་སྙིང་ལ་ཉར་ནས་ཁུར་མང་བོ་རང་སྟེང་ལ་
བླངས་པའི་མི་ལ་གཞན་ལས་ལྷག་པའི་ཕྲག་དོག་བྱེད།
གཞན་ཡང་། མི་ཆེན་གང་ཞིག་ལ་མཚོན་ན། གལ་ཏེ་ཁོས་རང་གི་
གཞན་ལས་འཕགས་པའི་གོ་གནས་བེད་སྤྱད་ནས་རང་གི་མངའ་
འོག་གི་མི་རྣམས་ཀྱི་ཁེ་ཕན་སྲུང་ཐུབ་ན། དེ་ནི་ཕྲག་དོག་འགོག་
པའི་འབྲས་ཡོད་ཀྱི་ར་བ་བསྐོར་བ་དང་གཉིས་སུ་མེད། །
མཉམ་འཇོག་དགོས་པ་ཞིག་ལ། ང་རྒྱལ་ཁེངས་དྲེགས་ཅན་གྱི་མི་
ཆེན་ལ་གཞན་གྱིས་ཕྲག་དོག་བྱེད་སླ། མི་འདི་འདྲའི་རིགས་ཀྱིས་
ནམ་ཡིན་ཡང་ཕྱོགས་གང་ཅིའི་ཐད་ནས་རང་གི་དགེ་མཚན་ངོམ་
འདོད་པ་ཡིན་ཏེ། ཡང་ན་ནི་བག་མེད་རྒྱ་ཡན་གྱིས་རང་གི་ཡོན་
ཏན་སྒྲོགས་པར་བྱེད་ལ། ཡང་ན་ནི་ཐབས་བཀོད་ཅི་ཡོད་ཀྱིས་རང་
གི་འགྲན་ཡ་གནོན་པར་བྱེད་པ་ཡིན། དོན་གྱིས་མཁས་མཛངས་
ཅན་གྱི་མི་ཞིག་ཡིན་ན་ནི། མིའི་རིགས་ཀྱི་ཕྲག་དོག་ལ་ས་སྟོང་ཞིག་
བསྐྱུར་ཏེ། བསམ་གཟས་ནས་གནད་འགག་མ་ཡིན་པའི་དོན་དག་
གི་སྟེང་ནས་ཁོ་ཚོར་རྒྱལ་ཁ་སྟེར་བ་ཡིན།
ད་དུང་ཤེས་རྒྱུ་གཞན་ཞིག་ཡོད་པ་ནི། གཞན་ལས་མཐོ་བའི་གོ་
119



གནས་ཡོད་པའི་མི་ཞིག་ལ་མཚོན་ན། གཡོ་སྒྱུའི་སྒོ་ནས་སྦ་གསང་
བྱེད་པ་བས་དྲང་བོའི་གཏམ་གྱིས་མཐོལ་ཅིང་འཆགས་པས་དགའ།
( ཡིན་ཡང་བག་ཚ་བ་འམ་གསོག་གསོབ་ཀྱི་ཆ་གཏན་ནས་མངོན་
མི་རུང) དེ་ལྟར་བྱས་པས་ཕྲག་དོག་ཆེན་པོ་འདྲེན་མི་འོངས། རྒྱུ་
མཚན་ནི། སྔ་མ་ལ་མཚོན་ན། ཁོ་ནི་རིན་ཐང་ཅན་ཞིག་མ་ཡིན་པས་
བདེ་སྐྱིད་ལ་ལོངས་སུ་སྤྱོད་པའི་དབང་ཆ་མེད་ལ། ཁོའི་གཡོ་རྫུ་ནི་
ཏག་ཏག་གཞན་ལ་ཕྲག་དོག་བྱོས་ཤིག་ཅེས་སྐུལ་བ་དང་གཉིས་སུ་
མེད། །
གཤམ་ནས་གོང་དུ་བཤད་པ་ལ་སྤྱི་སྡོམ་ཞིག་བྱ་བ་ལ། ང་ཚོས་
མགོ་བརྩམས་དུས་འཆད་པ་ལྟར། ཕྲག་དོག་ནི་བདུད་ཀྱི་འཕྲུལ་
དང་འདྲ་ལ། དེས་མི་སེམས་ལ་བསླུ་བྲིད་དམ་སྦུར་བསྐྱེད་བཟོ དེས་
ན་ཕྲག་དོག་འགོག་པ་ལ་ཡང་དེ་དང་མཚུངས་པར་བདུད་ཀྱི་གཡོ་
འཕྲུལ་སྤྱོད་དགོས་ཏེ། ཕྲག་དོག་འདྲེན་པའི་བདུད་ཀྱི་གཡབ་མོ་དེ་
གཞན་སྟེང་ལ་བསྐོར་བར་བྱའོ།། སྤྱང་གྲུང་ཅན་གྱི་མི་ཆེན་འགའ་
ཞིག་གིས་འདིའི་གནད་ཤེས་པས། མི་ཚོགས་ཀྱི་ཁྲོད་ཀྱི་ངོ་སྟོན་ས་
དང་དཔལ་ངོམ་ས་རུ་རང་ཉིད་དངོས་སུ་མི་འགྲོ་བར། གཞན་གང་
ཞིག་རང་གི་ཚབ་ཏུ་མངགས་ནས་གར་ལ་འཇུག་པར་བྱེད། རང་
ཉིད་ཡོལ་བའི་ཕག་ན་ཡིབ་སྟེ་ཡོད། འདི་ལྟར་བྱས་པས། མི་མང་གི་
，
120



ཕྲག་དོག་གཞན་གྱི་སྟེང་ལ་ལྷུང་འགྲོ དོན་དངོས་ཐོག གཞན་གྱི་
ཚབ་དུ་རང་གིས་མགོ་འབུར་རྭ་མངོན་བྱེད་མཁན་གྱི་བླུན་པོ་མ་
གཞི་ནས་མི་ཉུང་།
གཤམ་ནས་ང་ཚོས་ཅི་ཞིག་ནི་སྤྱི་བའི་ཕྲུག་དོན་ཡིན་པ་བཤད་
པར་བྱ།
མི་མང་གི་ཕྲག་དོག་ནི་སྒེར་མི་ཞིག་གི་ཕྲག་དོག་ལས་ཅི་ལྟར་
ཡང་རིན་ཐང་ཅུང་ཟད་ཡོད་པ་ཡིན། མི་ཆེན་ཞིག་ལ་བཟུང་བའི་སྤྱི་
བའི་ཕྲག་དོག་ནི། གནའ་བོའི་ཀེ་རི་སེའི་དུས་ཀྱི་རྒྱུང་སྐྱུགས་ཀྱི་ཆད་
པ་དང་འདྲ་བར། ཁོ་ཚོར(མི་ཆེན) བག་ཡོད་དང་ཚོད་འཛིན་
ཡོད་པར་དྲག་པོའི་ཐབས་ཀྱིས་བསྐུལ་བའི་ཐབས་བཀོད་ཅིག་ཡིན།
“སྤྱི་བའི་ཕྲག་དོག” ཅེས་པ་དོན་གྱིས་དམངས་བྱིངས་ཀྱི་ཁོང་ཁྲོ་
ཞིག་ཡིན་ལ། དེ་ནི་རྒྱལ་ཁབ་ཅིག་ལ་མཚོན་ན་ཉེན་ཁ་ཆེན་པོའི་
རང་བཞིན་ཅན་གྱི་རིམས་ནད་ཅིག་ཡིན། མི་དམངས་རྣམས་ནམ་
ཞིག་ཁོ་ཚོ་རང་གི་སྲིད་སྐྱོང་བ་ཚོར་འདི་འདྲའི་དམངས་བྱིངས་ཀྱི་
ཁོང་ཁྲོ་སྐྱེས་ཟིན་ཚེ། ཆེས་ལེགས་པའི་སྲིད་ཇུས་ཞིག་ཡིན་ཀྱང་དེ་
ཉིད་ཉོག་རྫོབ་ཅིག་ཏུ་བལྟས་ནས། མཆིལ་མ་ལྟར་འདོར་བ་ཉིད་
ཡིན། དམངས་སེམས་ཤོར་བའི་དབང་སྒྱུར་བ་ཞིག་གིས་བྱ་བ་
ལེགས་པོ་ཞིག་སྒྲུབ་པའི་དབང་དུ་བཏང་ཡང་། མང་ཚོགས་ཀྱི་རྒྱབ་
121



སྐྱོར་མི་ཐོབ། རྒྱུ་མཚན་ནི་མང་ཚོགས་ཀྱིས་བྱ་བཞག་དེ་ཉིད་ལ་ཞེད་
སྣང་ཞིག་ཏུ་བལྟ་སྟེ། དམངས་བྱིངས་ཀྱི་ཁོང་ཁྲོ་ལ་འཇིགས་པའོ་
སྙམ་དུ་སེམས་སོ། དེའི་མཇུག་འབྲས་ནི། ཁྱོད་དེ་ལ་ཇི་ལྟར་སྐྲག་ན་
དེས་དེ་ལྟར་དུ་ཁྱོད་བཙལ་ནས་འོངས།
འདི་འདྲའི་སྤྱི་བའི་ཕྲག་དོག་གམ་སྤྱི་བའི་ཁོང་ཁྲོ་ནི། ལར་སྲིད་
སྐྱོང་བ་ག་གེ་མོ་ཞིག་ལ་དམིགས་པ་ལས། ཆབ་སྲིད་ཀྱི་ལམ་ལུགས་
ཤིག་ལ་དམིགས་པ་མ་ཡིན་ཀྱང་། གཏན་སྲོལ་ཅིག་ངེས་དགོས་པ་ནི།
གལ་ཏེ་དམངས་བྱིངས་ཀྱི་ཁོང་ཁྲོ་དེ་ཕལ་ཆེར་བློན་ཆེན་ཡོངས་སུ་
རྫོགས་པའི་སྟེང་ལ་ཁྱབ་ནས་ཡོང་དུས། རྒྱལ་ཁབ་དེའི་ལམ་ལུགས་
ཀྱང་མགོ་རྟིང་སློག་ལར་ཉེ་ཡོད། །
མཇུག་ཏུ་ད་དུང་སྤྱི་སྡོམ་ཞིག་བྱ་བ་ལ། མིའི་རིགས་ཀྱི་སེམས་
བྱུང་ཡོངས་སུ་རྫོགས་པ་ལས་ཕྲག་དོག་ནི་ཕལ་ཆེར་ཆེས་གཉའ་
རེངས་ཅན་ཞིག་དང་། ཡུན་བརྟན་ཅན་ཞིག་ཡིན། དེ་བས་གནའ་
མིས “ཕྲག་དོག་སེམས་ལ་ངལ་གསོ་མེད” ཅེས་ཟེར། དུས་མཚུངས་
སུ་མི་ལ་ལས་རྟོག་ཞིབ་བྱས་པ་ལྟར་ན། སེམས་བྱུང་གཞན་དག་
དང་བསྡུར་ན། བརྩེ་དུངས་དང་ཕྲག་དོག་གཉིས་ཀྱིས་ནི་མི་རྣམས་
སྐེམ་པར་བྱེད་ཐུབ་ཟེར། འདིའི་རྒྱུ་མཚན་ནི། གཞན་གང་དང་ཅི་
ཡིན་ཡང་བརྩེ་དུངས་དང་ཕྲག་དོག་ལས་ལྷག་པའི་ཚར་སྟོབས་
122



ཅན་གྱི་ནུས་ཤུགས་ཤིག་མེད་པས་སོ།། ཡིན་ན་ཡང་ཕྲག་དོག་ནི་ཐ་
ཤལ་སྐྱུགས་བྲོའི་འདོད་སེམས་ཤིག་ཡིན་པས། དེ་ནི་གདོན་འདྲེ་ལ་
གཏོགས་པའི་སྤུས་ཀ་ཞིག་ཡིན། །
《དམ་པའི་གསུང་རབ》ཀྱིས་བསྟན་དོན། གདོན་འདྲེ་མཚན་
དུས་སུ་ཞིང་ཁ་རུ་སོང་ནས་ཡུ་གོ་འདེབས་དོན་ནི། ཁོ་གཞན་གྱི་ལོ་
ལེགས་ལ་ཕྲག་དོག་སྐྱེ་བས་སོ་ཟེར། བདེན་དེ། གྲོ་ལ་གཏོར་བརླག་
བྱེད་པ་ལྟར་ཏུ། ཕྲག་དོག་གི་གདོན་འདྲེས་ཀྱང་མུན་ནག་གི་ཁྲོད་
ནས་མི་ཡུལ་གྱི་ལེགས་ཚོགས་ལ་ལྐོག་ནས་གཏོར་བརླག་བྱེད་དོ།།
མཆན།
@ནཱ་ཞིས་སི། ( 472-568) རོ་མ་ཤར་ཕྱོགས་ཀྱི་དམག་དཔོན་ཞིག
ཨ་ཀེ་ཞིས་ལའོ་སི། སྤྱི་ལོ་སྔོན་གྱི་དུས་རབས་བཞི་བའི་སི་པ་ཏ་རྒྱལ་
ཁབ་ཀྱི་རྒྱལ་བོ་ཞིག
ཐའེ་མུའུ་འར། ཧོར་ཇིང་གུར་རྒྱལ་བོའི་བུ། སོག་པོའི་དམག་དཔོན་
ཆེན་པོ་ཞིག
123



གཡོ་ཁྲམ་གླེང་བ།
གཡོ་ཁྲམ་ནི་མི་དགེ་བའི་བློ་རིག་ཅིག་ཡིན་ལ། གཡོ་ཁྲམ་དང་
གྲུང་བོ་གཉིས་ལ་འདྲ་ས་ཡོད་ཀྱང་དོན་གྱིས་ཤིན་ཏུ་ནས་མི་འདྲ།
དྲང་འཁྱོ ག་གི་ཐད་ནས་མི་འདྲ་བ་མ་ཟད། བློ་རིག་གི་ཐད་ནས་
ཀྱང་མི་འདྲ། དཔེར་ན་མི་གང་ཞིག་ཤོ་སྦགས་ལས་རྒྱལ་བ་ནི་སྦགས་
ལ་གཡོ་སྒྱུ་བྱས་པ་ཞིག་ཡིན་ན། དོན་གྱིས་ཁོ་རང་གི་སྦགས་རྩལ་མི་
མཐོ་བ་བཞིན། ད་དུང་མི་ལ་ལ་ཞིག་ངན་རུབ (g%#) ཁ་གསག་ལ་
མཁས་ཀྱང་། ལས་དོན་ངོ་མ་ཞིག་སྒྲུབ་དུས་ལུས་ན་ནུས་པ་ཅི་ཡང་
མེད། །
མི་ལ་མཁས་པ་དང་མི་གཤིས་ཤེས་པ་གཉིས་ཆ་ཡོངས་ནས་འདྲ་
124



བ་ཞིག་མ་ཡིན་པ་འདི་ཤེས་དགོས། འཇིག་རྟེན་མཐུན་འཇུག་ལ་
མཁས་ཤིང་མིའི་གཤིས་རྒྱུད་ལ་བརྟག་མཁས་པའི་མི་མང་ཤོས་ཤིག་
ནི། ངེས་པ་དོན་གྱི་ཤེས་ཡོན་ཡོད་མཁན་ནི་མ་རེད། མི་འདི་འདྲའི་
རིགས་ཀྱི་ཡོན་ཏན་ནི་ལྐོག་གཡོ་ཡི་སྟེང་ན་ཡོད་པ་ལས་ཞིབ་འཇུག་
གི་སྟེང་ན་ཡོད་པ་མ་རེད། ཁོ་ཚོས་མིའི་རིགས་འགའ་ཞིག་ཁོང་དུ་
ཆུབ་པར་བྱ་ཐུབ་ཀྱང་། རིགས་གསར་བའི་མི་ཞིག་ལ་འཕྲད་ཚེ། བྱ་
མེད་བྱེད་མེད་དུ་འགྱུར། དེ་བས་གནའ་མིས་ཤེས་ལྡན་མི་སྣ་ལ་
དཔྱོད་པའི་ཐབས་སྟེ། “ ཁོ་ར ང་ཚོ་རྒྱུས་མེད་མི་ཡི་མདུན་དུ་
མངགས་ནས་རང་རྩལ་མངོན་པར་བྱོས་ཤིག” ཅེས་པ་ནི་ཁོ་ཚོ་ལ་
ཤིན་ཏུ་འཕྲོད་པ་ཞིག་ཡིན།
དོན་གྱིས་གཡོ་ཁྲམ་ཅན་གྱི་མི་ནི་ཚོང་ཙག་ཙིག་གཉེར་བའི་ཚོང་
བ་དང་འདྲ་སྟེ། ང་ཚོས་འདིར་ཁོ་ཚོའི་ནང་ལྗོངས་ཐེར་ལ་འདོན་པ་
གཡོ་ཁྲམ་ཅན་གྱི་མི་ཡི་རིགས་གཅིག་ནི། ཆེད་དུ་ཁ་བརྡ་ཡི་བར་
གསེང་ནས་མིའི་ངོ་ཡི་དཀར་ནག་ལ་རྟོག་པའི་མི་དག་ཡིན། རྒྱུ་
མཚན་ནི་འཇིག་རྟེན་ཁམས་ཀྱི་གཞུང་རྒྱུད་དྲང་བའི་མི་ཕལ་ཆེར་
བ་ལ་བྱམས་སེམས་ཅན་གྱི་སེམས་པ་ཞིག་དང་སྒྲིབ་གཡོག་བྲལ་
བའི་ངོ་གདོང་ཞིག་ཡོད་པས་སོ།། ཡིན་ན་ཡང་། གཡོ་ཁྲམ་ཅན་གྱི་



མིའི་རིགས་དེས་ཕྱོགས་གཅིག་ནས་ཁྱོད་ཀྱི་གདོང་ལ་རྟོག་ཅིང་།
ཕྱོགས་གཅིག་ནས་ཟོལ་གྱིས་གུས་ཚུལ་གྱིས་གདོང་བ་ས་ལ་སྨད་དེ་
སྡོད་པ་ཡིན། “ཡེ་ཤུའི་ཚོགས་མི” མང་ཤོས་ཤིག་གིས་འདི་ལྟར་དུ་
བྱས་པ་ཡིན།
གཡོ་ཁྲམ་གྱི་ཐབས་གཅིག་ནི། རང་གིས་དོན་དུ་གཉེར་བའི་
དམིགས་ཡུལ་དེ་ཡར་བཤད་མར་བཤད་ཀྱི་འབྲེལ་མེད་ལོང་གཏམ་
གྱི་ཁྲོད་དུ་སྦེད་པར་བྱེད་པ་ཡིན། དཔེར་ན་དཔོན་པོ་ཞིག་ལ་མཚོན་
ན། ཁོས་རྒྱལ་མོ་ལ་ཡིག་ཆ་གང་ཞིག་གི་སྟེང་ཆོག་མཆན་འགོད་པར་
བྱེད་པ་ལ། ཁོས་ཐེངས་རེ་རེ་བཞིན་དུ་ཐོག་མར་དོན་དག་གཞན་པ་
ཁོ་ན་བཤད་ནས་རྒྱལ་མོའི་སེམས་འཕྲོ་བར་བྱས་པས། མཐར་རྒྱལ་
མོས་ཏག་ཏག་རང་གིས་མིང་རྟགས་འགོད་དགོས་པའི་ཡིག་ཆ་ལ་
སྣང་ཆུང་བྱས་པ་ལྟ་བུ། །
ཐབས་གཞན་ཞིག་ནི། ཕ་རོལ་བོ་ལ་བསམ་པའི་གྲ་སྒྲིག་གང་
ཡང་མེད་པའི་དུས་སུ། གློ་བུར་དུ་གྲོས་གཞི་ཞིག་བཏོན་ཏེ་ཕ་རོལ་
བོ་ལ་བསམ་གཞིགས་བྱེད་ཁོམ་མེད་བཞིན་རྟབ་རྟབ་པོར་ལན་ལྡོན་
པར་བྱེད་པའོ།།
མི་གང་ཞིག་གིས་གཞན་གྱི་གྲོས་གཞི་ལེགས་པོ་ཞིག་ལ་བཀག་
འགོག་བྱེད་འདོད་ན། དེའི་ཐབས་བཀོད (གཡོ་ཁྲམ) ཆེས་ལེགས་
126



པོ་ནི། གཞན་གྱིས་གྲོས་གཞི་མ་བཏོན་གོང་རང་གིས་ཐོག་མར་
འདོན་པ་དང་། གྲོས་གཞི་འདོན་སྟངས་ཀྱིས་གཞན་ཕ་རོལ་བོ་ལ་མི་
བདེ་བའི་ཚོར་བ་ཆེན་པོ་ཞིག་སྦྱིན་ནས། གྲོས་གཞི་ལ་གྲོས་འཆམ་མི་
འབྱུང་བར་བྱེད་པ་དེ་ཡིན། །
རང་གིས་བརྗོད་འདོད་པའི་སྐད་ཆ་གང་ཞིག་གཡོ་རྫུ་ཡི་སྒོ་ནས་
གློ་བུར་དུ་མཚམས་བཅད་དེ། རང་གིས་བསམ་གཟས་ནས་བཀག་
པའི་ཚུལ་སྟོན་པ་ནི། རང་གི་བརྗོད་འདོད་ཀྱི་གཏམ་ལ་གཞན་
རྣམས་མོས་པ་ཆེན་པོ་བརྟས་པར་བྱེད་པའི་ཐབས་མཆོག་ཏུ་གྱུར་
བ་ཡིན།
གལ་ཏེ་མི་གང་ཞིག་གིས་དོན་དག་གང་ཞིག་ཁྱོད་ཀྱི་ས་ནས་དྲིས་
ཤིང་དྲུས་ནས་ཤེས་པ་ཞིག་ལས། ཁྱོད་རང་དེ་བཤད་འདོད་མེད་པ་
ཞིག་གི་ཚུལ་དུ་བགྱི་ཐུབ་ན། དོན་དག་དེ་ལ་ཏག་ཏག་མི་གང་དེས་
ལྷག་པར་ཡིད་ཆེས་བྱེད།སྐྱེད....
གལ་ཏེ་ཁྱོད་ཀྱིས་བཤད་ཚུལ་གང་ཞིག་ལ་ཁག་ཁུར་མི་འདོད་ན།
ཁྱོད་ཀྱིས་གཞན་གང་ཞིག་གི་མིང་གཡར་ན་མི་ཆོག་པ་མེད་དེ།
དཔེར་ན། “ངས་གོ་ཚུལ་ལྟར་ན.…..” ཟེར་བའམ་ཡང་ན “གཞན་
གྱིས་བཤད་ན.…....” སོགས་ལྟ་བུ།
ངས་སྐུ་ཞབས་འདི་འདྲ་ཞིག་ཤེས་སྟེ། ཁོས་གཞན་ལ་ཆེས་བཅོལ་
127



འདོད་པའི་བྱ་བ་ནམ་ཡང་འཕྲིན་ཡིག་གི་ཟུར་བཀོད་དུ་འབྲི་བ་
ཡིན། དོན་བྱ་དེ་ནི་གློ་བུར་དྲན་ཕྱོགས་ཤིག་གིས་འཕྲིན་དུ་བཏོན་
པའི་དོན་དག་ཆུང་ཆུང་ཞིག་ཏུ་སྣང་།
ངས་ད་དུང་སྐུ་ཞབས་གཞན་ཞིག་ཤེས་སྟེ། ཁོས་རང་གིས་ཆེས་
བཤད་འདོད་པའི་བྱ་བ་དེ་ཆེས་མཇུག་ཏུ་བསྐྱུར་ནས་བཤད་པ་ཡི
ན། བརྗེད་ཟིན་པའི་དོན་དག་ཅིག་གློ་བུར་དུ་དྲན་པ་ཙམ་ཞིག་ཡིན་
པ་དང་འདྲ།
ད་དུང་འདི་འདྲའི་སྐུ་ཞབས་ཡོད་དེ། ཁོ་བསམ་གཟས་ནས་མི་
གང་ཞིག་དང་འཕྲད་འགྱུར་གྱི་གནས་སུ་བགྲོད་ལ། མི་གང་དེ་
དངོས་སུ་སླེབས་དུས་སུ་ཁོས་རྟབ་རྟབ་པོའི་ཚུལ་སྟོན་ཅིང་། ད་དུང་
ཁོ་ལ་གཡོལ་འདོད་ཀྱི་ཚུལ་སྟོན། ཁོས་སྒྲུབ་བཞིན་པའི་བྱ་བ་གང་
ཞིག་མི་གང་དེས་ཤེས་འགྲོ་བ་ལ་སྐྲག་པ་ནང་བཞིན། འདི་ཡོད་ཚད་
ཀྱི་དམིགས་ཡུལ་ནི་ཏག་ཏག་མི་གང་དེར་དོགས་པ་སློང་ཕྱིར་དང་
དེས་འདྲི་གཅོད་བྱེད་ཕྱིར་ཡིན། འདི་ལྟར་བྱས་པས་ཁོ་རང་གིས་ཁ་
གྲག་དཀའ་བའི་དོན་དག་དེ་གཞན་ལ་བཤད་ཐུབ་འགྲོ
ད་དུང་གཞན་ལ་བསླུ་བྲིད་མགོ་སྐོར་གཏོང་བའི་གཡོ་ཁྲམ་ཞིག་
ཡོད། ལྐོག་ནས་སྐུ་ཞབས་གཞན་ཞིག་དང་ཁོ་གཉིས་ཀྱིས་པུའུ་ཀྲང་
གི་གོ་གནས་ལ་འགྲན་རྩོད་བྱེད་བཞིན་པའི་སྐུ་ཞབས་ཤིག་ངས་ངོ་
128



ཤེས་ཏེ། ཁོས་སྐུ་ཞབས་གཞན་པ་དེར་བཤད་རྒྱུར། “རྒྱལ་བོའི་
དབང་ཤེད་ཉམས་དམས་སུ་འགྲོ་བའི་དེང་གི་དུས་སྐབས་འདིར་
པུའུ་ཀྲང་ཞིག་བྱེད་ཀྱང་དོན་སྙིང་ལྷག་པོ་ཡོད་པའི་བྱ་བ་ཞིག་མ་
རེད” ཟེར། པུའུ་ཀྲང་ལ་འཇོག་སྲིད་པའི་སྐུ་ཞབས་དེས་ལྷད་མེད་
བྱིས་བློ་ཡི་སྒོ་ནས་ཁོའི་བཤད་ཚུལ་འདི་ལ་འཐད་པའི་ཚུལ་བསྟན་
ཅིང་། དེར་མ་ཟད་གཞན་ལ་འང་ཁོས་དེ་ལྟར་དུ་ལབ། མཇུག་
མཐར་སྔ་མའི་སྐུ་ཞབས་དེས་ཚིག་འདི་བཟུང་ནས་རྒྱལ་མོར་ཕྲ་མ་
བཙུག་ལ། རྒྱལ་མོ་ཤིན་ཏུ་མ་དགའ་ནས་ཁོ་རང ( སྐུ་ཞབས་ཕྱི་མ་
དེ)བསྐོ་འཐེན་མ་བྱས། །
ད་དུང་ཁ་དཔེ་ལ “ བག་ལེབ་ཁ་ལོ་བརྗེ་བ” ཞེས་པའི་གཡོ་ཁྲམ་
ཞིག་ཡོད་དེ། ཁྱོད་ཀྱིས་གཞན་ལ་བཤད་པའི་སྐད་ཆ་དེ་མཐར་
གཞན་གྱིས་ཁྱོད་ལ་བཤད་པའི་སྐད་ཆ་རུ་བསྒྱུར་བའོ། གང་ལྟར་མི་
གཉིས་བར་གྱི་བྱ་བ་ལ་མི་གསུམ་པའི་ར་སྤྲོད་མེད་པས། དོན་དག་
དེ་དོན་དངོས་ཐོག་ཅི་ལྟ་བུ་ཡིན་པ་སུས་ཀྱང་བཤད་མི་ཐུབ་བོ།།
ད་དུང་གྲིབ་འཕྲོས་ཀྱི་གཡོ་ཁྲམ་ཞིག་ཡོད་དེ། དཔེར་ན་མི་ག་གེ་
མོའི་མདུན་ནས་མི་གཞན་ཞིག་ལ་བསམ་གཟས་ནས “ང་ལྟ་བུས་
དོན་དག་དེ་ལྟ་བུ་སྒྲུབ་མི་དཔེ'' ཅེས་ཟེར་བ་ལྟ་བུ། ཤུགས་ཀྱི་དོན་ནི་
མི་ཅིག་ཤོས་པ་དེས་ནི་སྒྲུབ་སྲིད་དོ་ཅེས་པའོ།།
129



མི་ལ་ལས་དོན་དག་མཚར་བ་མང་བོ་ཞིག་བསྡུ་བསྒྲིགས་བྱས་
ནས། ཁོས་ཁྱོད་ལ་དོན་དག་གང་ཞིག་གི་ལྐོག་བརྡ་སྟོན་དུས། ཁྱོད་
ལ་གཏམ་རྒྱུད་མཚར་བོ་ཞིག་བཤད་སྲིད། ཐབས་དེས་ཕྱོགས་
གཅིག་ནས་རང་ཉིད་ལ་སྲུང་སྐྱོབ་བྱས་ལ། ཕྱོགས་གཞན་ཞིག་ནས་
གཞན་ལ་ཁ་གཡར་ནས་ཁོའི་སེམས་དོན་བརྒྱུད་སྒྲོགས་བྱས་ཚར་
ནས་ཡོད། །
མི་ལ་ལས་ཁ་བརྡའི་ཁྲོད་ནས་རང་དྲི་རང་གིས་ལྡོན་པར་བྱེད་དེ།
འདི་ཡང་གཡོ་ཁྲམ་གྱི་ཐབས་ཤིག་ཏུ་བརྩིས་ཆོག
གློ་བུར་དུ་ཆེས་བློ་བུར་ཅན་ཞིག་དང་། ཆེས་ཡོད་པ་ཅན། བསམ་
ཡུལ་ལས་འདས་པའི་དྲི་བ་ཞིག་བཏོན་པས་མི་རྣམས་ཡུལ་ཡུལ་
བོར་བྱེད་པ་ཡིན། དེ་དང་འགྲོགས་ནས་རང་སེམས་ཀྱི་གསང་
བའང་བརྟོལ་འགྲོ། འདི་ནི་མིང་བརྗེ་རུས་སྤོར་ཟིན་པའི་གང་ཟག་
ཅིག་གིས་མཉམ་བཞག་མེད་པའི་དུས་ཁོའི་དངོས་མིང་ནས་བོས་པ་
དང་འདྲ་བར། མིའི་ལྷན་ག ཤིས་ཀྱི་ངོས་ནས་དེ་ལ་ངེས་པར་དུ་ཡ་
ལན་ཅིག་སྤྲོད་ངེས་ཡིན། །
མདོར་བསྡུས་ན། འདི་ལྟའི་འཇིག་རྟེན་མཐུན་འཇུག་གི་གཡོ་
ཁྲམ་ལ་སྣ་ཚོགས་པ་ཞིག་ཡོད། དེ་བས་ང་ཚོས་འདིར་དེ་དག་ཐེར་
ལ་འདོན་པ་ནི་དགོས་ངེས་ཅན་ཞིག་ཡིན་ཏེ། གཡོ་ཐབས་དེ་དག་མི་
130



ཤེས་པའི་གཤིས་འཇམ་རྒྱུད་དྲང་གི་མི་མང་བོ་ཞིག་དེའི་གཡོ་འོག་
ཏུ་མི་ཚུད་པའི་ཕྱིར་རོ། །
གང་ལྟར་ཀྱང་། གཡོ་ཁྲམ་ནི་མིའི་བློ་རིག་ངོ་མ་ཞིག་མ་ཡིན་པར།
ཕུང་འདྲེའི་ངན་སྦྱོར་གྱི་ལག་རྩལ་གྱི་ན་བ་ཞིག་གོ། འཕྲལ་ལ་ཕན་
ཀྱང་ཕུགས་མི་བརྟན་པ་ཞིག་ཡིན། “མཁས་མཛངས་ཅན་གྱིས་རང་
ཉིད་གསོ་ཞིང་སྦྱོང་། བླུན་ཞིང་རྨོངས་པས་མི་གཞན་བསླུ་ཐབས་
བསྟེན།།” ཞེས་སོའོ་ལའོ་མིན་གྱིས་ལེགས་བཤད་ཚད་མ་ཞིག་
གསུངས་པ་ཤིན་ཏུ་མད་དོ།།
མཆན།
0ཡེ་ཤུའི་ཚོགས་པ་ནི་དུས་རབས་བར་མའི་གྲུབ་མཐའ་ཞིག་སྟེ།
དེའི་ནང་གི་དགེ་འདུན་པ་ལ་ལས་ཆོས་དཔོན་ལ་ཆེད་དུ་ཞབས་
འདེགས་ཞུས་ནས། མིའི་བསམ་བློ་ལ་ཉུལ་ཞིབ་བྱེད་པའོ།།
131



འཁོན་ལན་གླེང་བ།
འཁོན་ལན་སློག་པ་ནི་རྩྭ་ལྡུམ་དང་འདྲ་བར། དམུ་རྒོད་ཀྱི་ཐོན་
འབྲས་ཤིག་ཡིན། མི་གཤིས་ནི་ངང་ངམ་ཤུགས་ཀྱིས་དེ་དང་ཉེ་བར་
འགྱུར་ཡང་། ཁྲིམས་དང་ཤེས་རིག་གིས་དེ་ཉིད་མེད་པར་བཟོ་
དགོས། གལ་ཏེ་ན་ཉེས་པ་གང་ཞིག་ཁྲིམས་དང་འགལ་བ་ལ། སྒེར་
ངོས་ནས་འཁོན་ལན་སློག་པ་དེས་ནི་ཁྲིམས་ལུགས་ཡོངས་སུ་ནས་
ཁྱད་གསོད་བྱས་པ་ཡིན། །
འཁོན་ལན་སློག་པའི་དམིགས་ཡུལ་ནི་དོན་གྱིས་རང་ལ་ངན་
བྱེད་མཁན་དང་འདྲ་མཉམ་བཟོ་འདོད་པ་ཡིན། འོན་ཀྱང་ཁོག་རྒྱ་
132



ཆེན་པོའི་སྒོ་ནས་གཞན་གྱིས་ངན་བྱས་པ་ལ་བཟོད་སྒོམ་བྱེད་ཐུབ་
ན་ནི། ཁྱོད་ཀྱི་སྤྱོད་པ་གཞན་ལས་ཁྱད་པར་དུ་འཕགས་པར་གྱུར་བ་
ཡིན། འདི་འདྲའི་བཟོད་སྒོམ་ནི་ལས་དོན་ཆེན་པོ་ལ་བརྩོན་པའི་
རྒྱལ་བོ་རྣམས་ལ་ཉེ་བར་མཁོ་བའི་དཔའ་བོའི་བློ་སྤོབས་ཤིག་ཡིན།
གོ་ཐོས་ལྟར་ན་སྔོན་སའོ་ལའོ་མིན་གྱིས “ འཁོན་རྙིང་མི་སློག་པ་ནི་
མིའི་གཟི་བརྗིད་ཡིན” ཞེས་སྐད། འདས་ཟིན་པའི་བྱ་བ་གང་ལྟར་
ཀྱང་འདས་ཟིན་པས། ཇི་ལྟར་ཡང་དེ་ལ་བཅོས་ཐབས་མེད་དོ།
མཁས་མཛངས་ཅན་གྱི་མི་ཡིས་ནམ་ཡིན་ཡང་ད་ལྟ་དང་མ་འོངས་
པ་ལ་བལྟས་ཡོད། འཁོན་རྙིང་བརྗེད་རྒྱུ་མེད་པས་ནི་མིའི་སེམས་
ཤུགས་སྟོངས་ཟད་དུ་གཏོང་ཡོང་། ལྷག་པར་དུ་མི་དགེ་བའི་ཆེད་དུ་
མི་དགེ་བ་སྒྲུབ་པ་ཞིག་གང་ན་ཡོད། མི་དགེ་བ་སྒྲུབ་པའང་དོན་
གྱིས་རང་གི་སྒེར་ཕན་གྱི་དོན་དུ་ཡིན། དེ་ལྟར་དུ་ཡིན་པ་ཤེས་ན།
གཞན་གྱིས་རང་དོན་ཐལ་ཆེ་བའི་སྒོ་ནས་ང་ཚོའི་ཕན་ཁེ་ལ་རྡོག་
བརྫིས་བཏང་བ་ལ་ཅི་ཡི་ཕྱིར་དུ་མི་དགའ་བར་བྱེད། གཞན་གང་
ཞིག་གིས་རང་རྒྱུད་གྱོང་བོ་ཡིན་པའི་སྟབས་ཀྱིས་མི་དགེ་བ་བྱས་པ་
དེ་ཡང་། ཚེར་མ་རྩུབ་པོའི་རང་གཤིས་ལས་མ་འདས། ཚེར་མས་
གཞན་ལ་གཟུག་པ་ནི་རང་ཉིད་ཀྱི་ལྷན་གཤིས་དེ་ལྟར་ཡིན་པའི་
སྟབས་ཡིན།
133



གལ་ཏེ་ཁྲིམས་ལུགས་ཀྱིས་ཉེས་བྱས་གང་ཞིག་ལ་ཕུ་འདེད་
གཏོང་མི་ཐུབ་པ་ཡིན་ན། རང་ངོས་ནས་འཁོན་ལན་སློག་པ་ལ་ད་
དུང་བཟོད་སྒོམ་བྱས་ཆོག ཡིན་ན་ཡང་མཉམ་འཇོག་དགོས་པ་ལ།
ཁྱོད་ཀྱི་འཁོན་ལན་སློག་པ་དེ་ཁྲིམས་དང་མ་འགལ་བས་ཉེས་ཆད་
མི་འབབ་པ་ཞིག་ཡིན་ན་ལེགས་པ་ཡིན། དེ་མིན་ན། ཁྱོད་ཀྱིས་ཁྱོད་
ཀྱི་དགྲ་བོ་ལ་ཐེངས་གཉིས་སུ་ཁེ་ལ་རེག་ཏུ་བཅུག་པ་རེད། གཅིག་
ནི་ཁོས་ཁྱོད་ལ་ངན་བྱེད་དུས་སུ། ཅིག་ཤོས་ནི་ཁྱོད་ཀྱིས་ཁོ་ལ་
འཁོན་ལན་སློག་ནས་ཁྱོད་ལ་ཉེས་ཆད་གཅོད་དུས་སུ་འོ།།
མི་ལ་ལས་ཁ་གསལ་གཏིང་གསལ་གྱི་ཐབས་ཤེས་སྤྱད་ནས་དགྲ་
ལ་འཁོན་ལན་སློག་པ་ཡིན་ལ། འདི་ནི་རྗེས་སུ་ཡི་རང་བྱེད་དགོས་
པ་ཞིག་ཡིན་ཏེ། འཁོན་ལན་སློག་པའི་ཀུན་སློང་ནི་ཕ་རོལ་བོར་སྡུག་
བསྔལ་བསྐྱེད་ཕྱིར་མ་ཡིན་པར། ཁོ་ལ་འགྱོད་གདུང་བསྐྱེད་ཕྱིར་
ཡིན། ཁྲེལ་མེད་ངན་རེངས་ཅན་གྱི་ཐ་ཤལ་བ་འགའ་རེས་ལྐོག་གཡོ་
ངན་ཇུས་ཁོ་ནས་འཁོན་ལན་སློག་པ་ཡིན། ཁོ་ཚོས་མུན་ནག་ལྐོག་
མདའ་འཕེན་པས་ན་མདའ་གང་ནས་ཐོན་པའང་ཤེས་མི་ཐུབ།
འདི་ནི་འདྲེ་སྲིན་གྱིས་འཕྲུལ་མཛད་པ་དང་གཉིས་སུ་མེད།
བཟང་ལན་ངན་འཇལ་བྱེད་མཁན་གྱི་གྲོགས་ལ་འཁོན་ལན་
སློག་པར་རྒྱུ་མཚན་ཤིན་ཏུ་ཡོད་པ་ལྟར་སྣང་སྟེ། ཕྱོགས་ལའོ་ལོང་ས0ཡི་
134



བློན་ཆེན་གྱིས་བཤད་རྒྱུར། “《དམ་པའི་གསུང་རབ》ཀྱིས་ང་ཚོར་
བཟོད་སྒོམ་བྱེད་དགོས་པར་གདམས་ཡོད་ཀྱང་། ཁ་དན་རྒྱབ་
འགལ་གྱི་གྲོགས་ལ་བཟོད་སྒོམ་བྱེད་དགོས་པར་གཏན་ནས་
གདམས་མེད” ཟེར། འོན་ཀྱང་ཡའེ་པོའོ་ནས “ང་ཚོས་དཀོན་མཆོག་
ལ་བཟང་ཁོ་ན་མ་གཏོགས་ངན་སྦྱིན་གསོལ་ཞུ་མི་ཆོག་པ་ཡིན་ནམ།”
༄༅ཟེར། དེས་ན་གྲོགས་པོའི་ཐད་ལ་ཡང་འདི་ལྟར་དྲིས་མི་ཆོག་གམ།
ཤ་འཁོན་བརྗེད་རྒྱུ་མེད་པའི་མི་ཞིག་ལ་མཚོན་ན། ཁོའི་སེམས་
ཀྱི་རྨ་ཁ་དེ་སྤྱིར་སོས་ཐུབ་པ་ཞིག་ཡིན་ཀྱང་། ཁོའི་རྨ་ཁ་ལ་ནམ་ཡང་
སོས་དུས་མེད། །
རྒྱལ་ཁབ་ཀྱི་སྤྱི་དོན་གྱི་ཆེད་དུ་ཤ་འཁོན་སློག་པ་ཞིག་ཡིན་ན་དེ་
ནི་ད་གཟོད་དྲང་བདེན་གྱི་ལས་ཞིག་ཡིན། དཔེར་ན། ཁའེ་ས་གྲི་
ཤིར་བཏང་བ་དང་། ཡང་ན་པ འོ་ཁི་ནཱ་ཁི་སི་དང་ཧིན་རོས་སྐུ་
གསུམ་པའི་ཤི་རྐྱེན་དུ་དགྲ་ཤ་ལེན་པ་ལྟ་བུ། ཡིན་ན་ཡང་། སྒེར་
མིའི་ཤ་འཁོན་གྱི་ཆེད་དུ་འཁོན་ལན་སློག་པ་བརྗེད་རྒྱུ་མེད་པ་ནི་ངོ་
ཚ་དགོས་པ་ཞིག་ཡིན། འཁོན་ལན་སློག་པ་བརྗེད་རྒྱུ་མེད་པར་
སེམས་ལ་ཚེར་མ་བཞིན་ཟུག་ནས་ཡོད་པའི་མི་དེས་རོལ་བའི་འཚོ་
བ་ནི་གདོན་འདྲེ་ལྟ་བུའི་མུན་ནག་གི་འཚོ་བ་ཞིག་ཡིན། ཁོ་ཚོ་ཤ་
འཁོན་གྱི་ངང་ན་འཚོ་དུས་སུ་གཞན་ལ་གནོད་པའི་ཚུལ་དུ་ཡོད་ལ།
135



ཁོ་ཚོ་ཤ་འཁོན་གྱི་སྟབས་ཀྱིས་འཆི་བ་ནི་རང་ལ་ཕན་པ་མེད་པ་ཞིག་
ཡིན། །
མཆན། །
ཧྥ་ལའོ་ལོང་ས་ནི་དབྱི་ཐ་ལི་ཡི་གྲོང་ཁྱེར་ཞིག་ཡིན། རིག་རྩལ་
བསྐྱར་དར་གྱི་གནས་གཅིག་ཡིན། །
© 《དམ་པའི་གསུང་རབ ཞལ་གདམས་རྙིང་མ་ལས་ཡའེ་པོའོ་ཡི་
མདོ》 ནས་ཞུས། །
ཁའེ་ས་ནི་གནའ་བོའི་རོ་མ་ཡི་དམག་སྤྱི་ཆེན་མོ་ཡིན། འདས་རྗེས་
ཨོ་ཀུའུ་སི་ཏིའུ་བཙན་པོ་ཡིས་ཁོའི་ཆེད་དུ་དགྲ་ཤ་བརྩོད་པ་ཡིན། །
པ འོ་ཁི་ནཱ་ཁི་སི་ནི་སྤྱི་ལོ་སྔོན་གྱི་དུས་ར བས་གཉིས་པའི་རོ་མ་ཡི་
རྒྱལ་བོ་ཡིན། ཁེང་ལོག་དམག་གིས་བསད་པ་ཡིན་ལ། ཁོའི་འཁོར་
གྱི་དམག་དཔོན་གྱིས་དགྲ་ཤ་བརྩད་པ་ཡིན།
ཧིན་རོས་སྐུ་གསུམ་པ་ནི་དུས་རབས་བཅུ་དྲུག་པའི་ཧྥ་རན་སིའི་
རྒྱལ་བོ་ཡིན། གྲི་ཤིར་ཐེབས་ནས་འདས་ལ། ཁོའི་བུ་ཡིས་དགྲ་ཤ་
བརྩད་པ་ཡིན།
136



ཕའེ་གུན་ནས་མི་ཚེ་གླེང་བ།
རྩོམ་པ་པོ། ཕའེ་གུན་གྱིས་བརྩམས། བདུད་ལྷ་རྒྱལ་གྱིས་བསྒྱུར།
རྩོམ་སྒྲིག་འགན་འཁུར་པ། འབྲུག་རྒྱལ་མཁར།
མདུན་ཤོག་མཛེས་རིས་པ། ཞི་ཅིན་ལིན།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ཀན་སུའུ་ཤིན་ཧྭ་པར་འདེབས་བཟོ་གྲྭ།
དེབ་ཚད། ཧོ་སྨིས880 x ཧོ་སྨིས1232092 1/32
དཔར་ཤོག 4. 75
ཡིག་གྲངས། ཁྲི8
པར་ཐེངས། 2010ལོའི་ཟླ3པར་པར་གཞི་དང་པོ་བསྒྲིགས།
དཔར་ཐེངས། 2011ལོའི་ཟླ9པར་དཔར་ཐེངས་གཉིས་པ་དཔར།
དཔར་གྲངས། 2 501~4 500
དཔེ་རྟགས། ISBN 978-7-5421-1365-8
རིན་གོང་། སྒོར13. 00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག་
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)
